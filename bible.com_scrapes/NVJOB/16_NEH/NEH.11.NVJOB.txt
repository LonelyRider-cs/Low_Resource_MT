16:11:001:1	Jerúsalem kin haal'áadi kéédahat'íinii
16:11:001:0	Diné binanit'a'í danilíinii Jerúsalem kin haal'áagi kéédahat'į́į́ nít'éé'; diné łahjį'ígíí yáá'iilt'e' yaa naaskaigo diné neeznált'éhígíí t'ááłá'í bits'ádooltéełgo éí dílzingo kin haal'áagi Jerúsalemgi kééhat'į́į doo áádóó diné náhást'élt'éhígíí éí náádaałahgóó kin hadaas'áágóó kéédahojit'į́į doo. 
16:11:002:0	Ízrel dine'é éí diné t'áá bí ádeinízingo Jerúsalemgi kéédahat'į́į dooígíí t'áá ałtso yaa dahaznih. 
16:11:003:0	Kéyah nahós'a'dóó díí diné aláahgo bídahólníhígíí Jerúsalemgi kéédahat'į́, nidi Júdah kéyahdi kin hadaas'áágóó t'ááłá'í jinítínígo t'áá hó hakin hadaas'áagi hwee dahólóonii bii' kéédahojit'į́į́ nít'éé'; éí Ízrel dine'é danilíinii áádóó nááda'iiłniihii áádóó Líívai dine'é áádóó Néthinim wolyéii índa Sálaman bá nidaal'a'í yę́ę bits'ą́ą́dóó da'ahílchíihii ałdó' ákǫ́ǫ́ kéédahat'į́į́ nít'éé'. 
16:11:004:0	Áko Jerúsalemgi Júdah áádóó Bénjamin ba'áłchíní ahoolchíiłii ła' kéédahat'į́. Júdah ba'áłchíní ahoolchíiłii éí díí: Píírez ba'áłchíní ahoolchíiłii ła', Mahéílalíyel biye' Shefatáíyah, éí biye' Amaráíyah, éí biye' Zekaráíyah, éí biye' Azáíyah, éí biye' Atháíyah wolyéii ákwii kééhat'į́, 
16:11:005:0	índa Shilónai biye' Zekaráíyah, éí biye' Jóíyarib, éí biye' Adéíyah, éí biye' Hazéíyah, éí biye' Kolhózeh, éí biye' Bérak, éí biye' Méíyasíyah wolyéii ákwii kééhat'į́. 
16:11:006:0	Píírez ba'áłchíní ahoolchíiłii Jerúsalemgi kéédahat'į́į́ nít'é'ígíí éí dį́įdi neeznádiindóó ba'aan hastą́diindóó ba'aan tseebíí diné ánéelą́ą'go doo nídanilyéesii danilį́į́ nít'éé'. 
16:11:007:0	Náá'ákóne' Bénjamin ba'áłchíní ahoolchíiłii éí Jiiséíyah biye' Íthiyel, éí biye' Méíyasíyah, éí biye' Koléíyah, éí biye' Piidéíyah, éí biye' Jówed, éí biye' Miishálam, éí biye' Séílu wolyéii ákwii kééhat'į́; 
16:11:008:0	éí bikéédę́ę́' Gábeiyai índa Sáleiyai éí náhást'éidi neeznádiindóó ba'aan naadiin tseebíí ánéelą́ą́'. 
16:11:009:0	Zíkrai biye' Jówel éí honanit'a'í nilį́į́ nít'éé'; Siinúwah biye' Júdah éí akéé' góne' kin haal'áhígi dine'é yinant'áá nít'éé'. 
16:11:010:0	Nááda'iiłniihii ła': Jóíyarib biye' Jedéíyah áádóó Jéíkin. 
16:11:011:0	Aháítab biye' Miiréíyath, éí biye' Zéídak, éí biye' Miishálam, éí biye' Hilkáíyah, éí biye' Siiréíyah wolyéii éí Diyin God bikin si'ą́ą́dóó aláahgo bóhólníhígíí nilį́. 
16:11:012:0	Dabik'isóó kin bii' sohodizin si'ą́ągi nidaalnishígíí éí tseebíidi neeznádiindóó ba'aan naadiin naaki ánéelą́ą́', áádóó Malkáíyah biye' Pásher, éí biye' Zekaráíyah, éí biye' Ámzai, éí biye' Pelaláíyah, éí biye' Jiiróham, éí biye' Adéíyah wolyéii, 
16:11:013:0	áádóó bik'isóó éí da'azhé'é aláahgo bídahólníhígíí éí naakidi neeznádiindóó ba'aan dízdiindóó ba'aan naaki ánéelą́ą́', índa Ímer biye' Miishíliimath, éí biye' Ahéísai, éí biye' Azéíriyel, éí biye' Amásheiyai wolyéii, 
16:11:014:0	áádóó dabik'isóó diné ayóó ádabóodziilii doo nídanilyéesii éí t'ááłáhídi neeznádiindóó ba'aan naadiin tseebíí ánéelą́ą́'; diné ayóó ádaat'éii ła' biye' Zábdiyel wolyéii honant'áá nít'éé'. 
16:11:015:0	Líívai dine'é ałdó' ła': Bánai biye' Hashabáíyah, éí biye' Ázrikam, éí biye' Háshab, éí biye' Shiiméíyah wolyéii, 
16:11:016:0	áádóó Líívai dine'é aláahgo bídahólníhígíí ła' Shábiithai índa Jázabad éí Diyin God bikin si'ánídóó t'áá tł'óó'jí nida'anishígíí yinant'áá nít'éé'. 
16:11:017:0	Éísaf biye' Zábdai, éí biye' Máíka, éí biye' Matanáíyah wolyéii hó éí alą́ąjį' ahééh hwiindzingo sodilzin; bikéé' góne' Bakbakáíyah, éí bik'isóó danilíinii bitahgi naaki góne' sizį́į́ nít'éé', índa Jedúthan biye' Géílal, éí biye' Shamúwa, éí biye' Ábda wolyéii ałdó' íjóltą' nít'éé'. 
16:11:018:0	Diyingo kin haal'áagi Líívai dine'é danilíinii éí naakidi neeznádiindóó ba'aan tseebídiindóó ba'aan dį́į́' ánéelą́ą'go kééhat'į́į́ nít'éé'. 
16:11:019:0	Náá'ákóne' dáádílkał yaa ádahalyáanii Ákab áádóó Tálman índa dabik'isóó danilíinii dáádílkał yaa ádahalyáanii éí t'ááłáhídi neeznádiindóó ba'aan tsosts'idiindóó ba'aan naaki ánéelą́ą́'. 
16:11:020:0	Áádóó łahjį' Ízrel dine'é áádóó nááda'iiłniihii índa Líívai dine'é t'ááłá'í nítínígo Júdah kéyahgi t'áá ałtso kin hadaas'áágóó bíí' daazlį́į'gi kéédahat'į́. 
16:11:021:0	Nidi Néthinim wolyéii éí Ófel deílk'idgi kéédahat'į́į́ nít'éé' áádóó Záíha índa Gíspa éí Néthinim dine'é yinant'áá nít'éé'. 
16:11:022:0	Máíka biye' Matanáíyah, éí biye' Hashabáíyah, éí biye' Béínai, éí biye' Ázai wolyéii éí Jerúsalemgi ałdó' Líívai dine'é yinant'áago Éísaf ba'áłchíní ahoolchíiłii sin yee dahataałii ła' nilį́įgo Diyin God bikin si'ánígi nida'anishígíí yinant'áá nít'éé'. 
16:11:023:0	Aláahgo naat'áanii díí yee haadzíí': sin yee dahataałii éí dayíłkiinii t'áá ákwíí jį́ bá ninádaji'nił. 
16:11:002:1	Jerúsalem kin haal'á binaagóó kéédahat'íinii
16:11:024:0	Júdah biye' Zíírah ba'áłchíní ahoolchíiłii ła' Miishézabiil biye' Pethaháíyah éí diné bídadéét'i'ii t'áá ałtso aláahgo naat'áanii bee bił hojilne' nít'éé'. 
16:11:025:0	Índa kin dah naazhjaa'góó áádóó binaagóó nidahós'a'ígíí t'áá bił ákǫ́ǫ́ Júdah dine'é ła' éí Kírjath-árba kin haal'áadi índa binaagóó kin naazhjaa'góó kéédahat'į́į́ nít'éé' áádóó Dáíban kin haal'áadi índa binaagóó kin naazhjaa'góó áádóó Jiikábziyel kin haal'áadi índa binaagóó kin naazhjaa'góó kéédahat'į́į́ nít'éé', 
16:11:026:0	náá'ákóne' Jéshuwa áádóó Móladah áádóó Beth-péílet 
16:11:027:0	áádóó Héízar-shúwal áádóó Bíyer-shííba kin hadaas'áágóó índa dabinaagóó kin naazhjaa'ii t'áá bił, 
16:11:028:0	áádóó Zíklag áádóó Miikónah kin haal'áadi índa binaagóó kin naazhjaa'ii t'áá bił ákǫ́ǫ́ kéédahat'į́į́ nít'éé' 
16:11:029:0	áádóó En-ríman áádóó Zaríyah áádóó Jármath 
16:11:030:0	áádóó Zanówah áádóó Adálam kin hadaas'áágóó índa binaagóó kin naazhjaa'ii t'áá bił; Léíkish kin haal'áadi áádóó binaa nahós'a'góó; Azííkah kin haal'áadi índa binaagóó kin naazhjaa'ii t'áá bił. Áko Bíyer-shííba kin shijaa'dóó níléí Hínam yíldzis góyaajį' kéédahat'į́į́ nít'éé'. 
16:11:031:0	Bénjamin ba'áłchíní ahoolchíiłii ałdó' Gííba, Míkmash, Eiyáíja índa Béthel kin hadaas'áágóó áádóó binaagóó kin naazhjaa'góó kéédahat'į́į́ nít'éé', 
16:11:032:0	náá'ákóne' kin hadaas'áhígíí Ánathath, Nob, Ananáíyah, 
16:11:033:0	Héízar, Réímah, Gíteiyim, 
16:11:034:0	Héídid, Ziibówim, Niibálat, 
16:11:035:0	Lad áádóó Óno índa honíts'aa', éí diné da'iichįįhii kéédahat'į́įgi kéédahojit'į́į́ nít'éé'. 
16:11:036:0	Ákohgo Líívai dine'é éí Júdah kéyahdi kéédahat'į́į́ nít'éé' yę́ę ła' Bénjamin bikéyahdi kéédahat'į́į́ nít'éé'.
