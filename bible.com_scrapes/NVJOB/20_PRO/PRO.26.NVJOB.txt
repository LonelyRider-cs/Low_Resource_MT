20:26:001:0	Shį́įgo yidzasgo doo beełt'ée daígi át'éego áádóó da'agizhgo nahałtingo doo beełt'ée daígi át'éego diné doo áhályáanii hoł danilį́į dooleełígíí ałdó' doo beełt'ée da. 
20:26:002:0	Tsídiiłbáhí naanáát'ahgo doo nidaahígíí áádóó táshchozhii yit'ahgo doo nidaahígíí nahalingo t'áadoo biniyéhígóó hóyée'go áha'oodzí'ígíí doo ak'i hwiidooleeł da. 
20:26:003:0	Łį́į́' bá bee atsxis hólǫ́, télii bá azáát'i'í hólǫ́ áádóó diné doo áhályáanii bíígháándę́ę́' bee nídínóolghałii hólǫ́. 
20:26:004:0	Diné doo áhályáanii doo bił ahiníłt'ée da dooleeł biniyé bidoo hóshkał bik'ehgo doo bich'į' háádíídzih da. 
20:26:005:0	Diné doo áhályáanii honisą́ doo nízin da doo biniyé bidoo hóshkał yee hahadziihígíí bik'ehgo bich'į' t'ą́ą́' hááhídziih. 
20:26:006:0	T'áá háiida diné doo áhályáanii hane' há ayíí'ą́ągo éí hakee' t'áá áłah k'ízhnígizh áádóó atíhodoolíiłii jidlą́ nahalin. 
20:26:007:0	Diné doo ádahalyáanii hane' bee ak'idi'dootį́įłii yaa dahalnihgo éí naaljį́į́d nilíinii bijáád t'óó nahíínilígíí nahalin. 
20:26:008:0	Diné doo áhályáanii hoł yílįįdii éí tsé bee aditł'į́į́h bídziistł'ónígíí nahalin. 
20:26:009:0	Diné doo ádahalyáanii hane' bee ak'idi'dootį́įłii yaa dahalne'ii éí adláanii bíla' hosh baa ííjilígíí nahalin. 
20:26:010:0	Adiłt'ohii éí t'áá ałtso tídeidile'ígi át'éego t'áá háiida éí doo áhályáanii, doodaii' t'óó bíighah dahidikáhígíí naanish yeidiyii'aahígíí nahojílin. 
20:26:011:0	Łééchąą'í bikwi néídį́hígi át'éego doo áhályáanii bidoo hóshkał yaa náánáádáał łeh. 
20:26:012:0	Diné ła' honisą́ nízingo ádaa nitsíkeesígíísh yíní'į́? Hó haláahgo doo áhályáanii bá chohoo'į́. 
20:26:013:0	Bił hóyée'ii ání, Aají atiinjí náshdóítsoh bitsiijį' ditł'ooígíí léi' yigááł; kintah da'nítiingóó náshdóítsoh bitsiijį' ditł'ooígíí léi' naaghá. 
20:26:014:0	Dáádílkał ąą ánát'įįh áádóó dáń'dílkał t'áá éigi át'éego bił hóyée'ii bitsásk'eh yikáá' naanáhoojish. 
20:26:015:0	Bił hóyée'ii t'óó bich'ááyah dées'nii'ii áza'dookááł, nidi ch'ééh ííł'į́. 
20:26:016:0	Diné tsosts'id jilt'éego dahojíyą́ągo hadadziisdzí'ígíí éí dahaláahgo bił hóyée'ii t'áá bí yaa nitsíkeesígíí yaa hóyą́. 
20:26:017:0	Diné ahinídiiltłahii doo hódéét'i'góó t'óó bíighah ch'íjígháahii áajį' ajoolwodgo éí łééchąą'í bijaa' t'áá ałch'ijí jisiłígi ádziidzaa. 
20:26:018:0	Diné diigis silį́į'ii honooyééł áádóó k'aa' índa bee na'atseedí ayiighaas; 
20:26:019:0	t'áá ákót'éego ałdó' yił kééhat'íinii yina'alo'ii íididooniił, T'óóyee' nidlodishchíigo ásht'į́. 
20:26:020:0	Chizh ádingi kǫ' ádįįh; t'áá ákót'éego diné doo ałjeeh nídanilniihgi ahináá'diiltłi' ádįįh. 
20:26:021:0	Tsííd éí t'eesh yidiiłtłi'ígi át'éego áádóó kǫ' bee chizh diiltłi'ígi át'éego diné saad biiłhéii ahinídiiltłáád hayiiłt'ééh. 
20:26:022:0	Aseezį́ nidzinii bizaad ayóo łikan, áádóó ayi' góyaa ahwiileeh. 
20:26:023:0	Diné nizhónígo yáłti'ii nidi bijéí biyi'dę́ę́' t'óó baa'ihgo nitsíkeesii éí béésh łigaii bąąh hahinilgháshígíí bee hashtł'ish łeets'aa' yishdléezhgo ályaii nahojílin. 
20:26:024:0	Bizaad łikanii ak'e'diniih neinił'in, áádóó na'adlo' ádii' yinées'į́į́'. 
20:26:025:0	Éí nizhónígo yáłti'go t'áadoo yinídlání, háálá bijéí bii' doo yildinii hadeezbin. 
20:26:026:0	Éí ak'eezhdiniihígíí hayooch'ííd bee nazhnił'in, nidi diné áłah nilį́įgi hadoo yá'áshǫ' hats'ą́ą́' baa hodoonih. 
20:26:027:0	T'áá háiida łeeh hojíígeedgo t'áá hóda ákóyaa anízhdootłish, áádóó tsé nidzismáazii hak'i néidoolts'ił. 
20:26:028:0	Biyooch'íidii tídeidííłnii'ígíí yik'ee diniih, áádóó t'óó áníigo aa haniihgo ni'iiłchxǫǫh.
