9:12:001:1	Sámuel éí diné yich'į' yááłti'
9:12:001:0	Áko Sámuel éí Ízrel dine'é t'áá ałtso ábizhdííniid , Ádashidooniidígíí t'áá ałtso nihá diséts'ą́ą́' , áko aláahgo naat'áanii nihinant'áago ánihiishłaa .
9:12:002:0	Shoo , k'ad éí aláahgo naat'áanii nihá yigááł ; shí éí hasistihgo shitsii' yiiba' ; jó , shiye'ké nihił yikah , índa shí éí t'áá ániid naasháádą́ą́' díí jį́įjį' nihinááł níyá .
9:12:003:0	Shoo , kǫ́ǫ́ sézį́ ; Bóhólníihii binááł áádóó ak'ah yik'i yayiiziidgo yiyíísį́į'ii binááł shaa dahołne' . Háishą' bibéégashii bigha nishtį́ ? Háishą' bitélii bigha nishtį́ ? Háishą' bi'délo' ? Háishą' bide íinisin ? Háishą' bee naho'diiniihii sheinínilgo shíni' ííłdingo áyiilaa ? Éí nihił k'éédahodeeshdǫǫł .
9:12:004:0	Áko ádahodííniid , Doo nihinisínílo' da , doodaii' t'áadoo nihide íininizį́į' da , doodaii' t'áadoo le'é ła' t'áadoo diné bigháínídláa da .
9:12:005:0	Áko ábizhdííniid , Bóhólníihii éí oo'íinii nilį́ áádóó díí jį́ ak'ah yik'i yayiiziidgo yiyíísį́į'ii éí oo'íinii nilį́įgo ha'át'íhída t'áadoo shílák'eedóó nídadooláa da , áko ádaaní , Jó , bí oo'íinii nilį́į́ lá .
9:12:006:0	Áko Sámuel éí diné áyidííniid , Bóhólníihii éí Mózes áádóó Éran niinínilgo danihizhé'é yę́ę Ííjip kéyahdę́ę́' ch'íiní'eezh .
9:12:007:0	Éí bąą k'ad hazhó'ó nidasoozį́ ; Bóhólníihii binááł t'áá ákogi át'éego Bóhólníihii nihá áát'įįdígíí áádóó danihizhé'é yę́ę yá áát'įįdígíí bídadéét'i'ii bee nihich'į' haasdziih .
9:12:008:0	Áko Ííjip kéyahgóó Jéíkab ííyáago áádóó danihizhé'é yę́ę Bóhólníihii nídayooskango Bóhólníihii éí Mózes áádóó Éran ákǫ́ǫ́ yiyííł'aadgo Ííjip kéyahdę́ę́' danihizhé'é yę́ę ch'íiní'eezh áádóó díí kéyahgi kééhojit'į́įgo áhoolaa .
9:12:009:0	Nidi Bóhólníihii haDiyin God baa dadziyooznah , áko Héízor kin haal'áádóó siláo binanit'a'í Sísera áádóó Filístiya dine'é índa Mó'ab dine'é binanit'a'í bich'į' nidaho'diiznii'go bił da'ahijigą́ą́ nít'éé' .
9:12:010:0	Áko Bóhólníihii nídayookąąhgo ádadííniid , Ádił nida'ayiilzíihgo Bóhólníihii yóó'adadiit'ą́ą́ lá , áádóó eda'alyaii Béíyal wolyéii índa Áshtarath wolyéii bá nideiil'a' nít'éé' . Nidi k'ad nihida'ana'í bílák'eedę́ę́' háánihí'níiłgo ná nideiil'a' doo .
9:12:011:0	Áko Jerabéíyal áádóó Bíídan áádóó Jéfthah índa Sámuel éí Bóhólníihii dabííł'aadgo nihi'ana'í bits'ą́ąjį' yisdádanihiiznil , áko hasih haz'ą́ągi kéédahoht'į́ .
9:12:012:0	Áko Áman dine'é aláahgo binanit'a'í Néíhash wolyéii nihich'į' nídiibaa'go ádashidooniid , Doodayéi , aláahgo naat'áanii yee' ła' nihinant'áa doo , azhą́ Bóhólníihii nihiDiyin God aláahgo nihinant'áa nidi ákódadooniid .
9:12:013:0	Éí bąą k'ad aláahgo naat'áanii nídadoołtíinii danół'į́ , eii dahonohsinii ájít'į́ ; jó , Bóhólníihii aláahgo naat'áanii jílíinii nihinazhnit'áago áhoolaa .
9:12:014:0	Bóhólníihii dadíínóhsinígíí bá nidaał'a'go áádóó bizaad bik'eh dahonoł'į́įgo índa Bóhólníihii bibik'eh ó'oo'níi łii doo bich'į' nidaałteehgóogo nihí áádóó aláahgo naat'áanii nihinant'áago Bóhólníihii nihiDiyin God bikéé' dayínóhkáah dooleeł .
9:12:015:0	Nidi Bóhólníihii bizaad doo bik'eh dahonoł'į́į́góogo índa bibik'eh ó'oo'níiłii bich'į' nidaałteehgo Bóhólníihii danihizhé'é yę́ę atíyííł'įįd yę́ęgi át'éego yee atí'éł'íinii yee nihik'ijį' nilį́į doo .
9:12:016:0	Éí bąą k'ad hazhó'ó nisoozį́įgo t'áadoo le'é ayóó át'éii dadínóoł'įįł ; éí Bóhólníihii nihinááł íidoolííł .
9:12:017:0	Díí jį́į́sh doo tł'oh naadą́ą́' dadiigaii da ? Bóhólníihii baa néideeshkąąłgo adi'níigo nahałtingo íidoolííł , áko baa ákodadínóohsįįłígíí índa dadínóoł'įįłígíí éí ts'ídá ayóó át'éego doo yá'áshónígi ádaot'įįdígíí yee' Bóhólníihii binááł ádaot'įįd ; jó , aláahgo naat'áanii ádá dayínóokeed .
9:12:018:0	Ákohgo Sámuel éí Bóhólníihii náyooskango t' áá éí bijį́ Bóhólníihii éí adi'níigo nahałtingo áyiilaa ; nít'éé' diné t'áá ałtso ayóó át'éego Bóhólníihii índa Sámuel yik'ee bił yéé' dahazlį́į́' .
9:12:019:0	Áko diné t'áá ałtso Sámuel ádeidííniid , Ná naal'a'í niidlíinii , Bóhólníihii niDiyin God bich'į' nihá ná'iinikąąh , áko doo dadíníi'néeł da , háálá t'óó yówehda ádił ninááda'ayiilzíihgo doo yá'áshónígi áńdeiit'įįhgo aláahgo naat'áanii ádá nídeíníiki' .
9:12:020:0	Áko Sámuel éí diné áyidííniid , T'áadoo ádił dahonołyé'í ; ts'ídá doo yá'áshónígi ánáádaaht'į́įgo t'áadoo yee' t'ą́ąjį' dahohjahí ; Bóhólníihii bikéé' dayínóhkááh , ákót'éego nihijéí t'áá át'é bee Bóhólníihii bá nidaał'a' .
9:12:021:0	Áádóó t'áadoo t'ą́ą́' anáhóhjeehí ; éí t'áadoo nídandlíní da ; doo bee íná'iideeł da , índa doo bee yisdáhóót'i' da , háálá éí t'áadoo nídandlíní da .
9:12:022:0	Jó , Bóhólníihii bidine'é ts'ídá doo yóó'iidó'ááł át'éégóó bízhi' ayóó át'éego bee baa ha'niih doo , háálá Bóhólníihii bił hózhǫ́ǫgo t'áá bí ádá bidine'é danohłį́įgo ánihidoolííł .
9:12:023:0	Áádóó ałdó' díí ts'ídá doo nisin da : nihá sodiszingo nideesht'ihígíí bee Bóhólníihii bich'į' ádił adeesih , nidi nizhónígo índa yá'át'éehgo dahinohnáa dooleełii t'éiyá bínanihinishtin doo .
9:12:024:0	T'áá hazhó'ó Bóhólníihii t'éí dadíínóhsin , áádóó nihijéí t'áá át'é bee ts'ídá t'áá aaníinii bik'ehgo bá chodaoh'į́ , háálá nabik'ítsáhákeesgo ts' ídá ayóó ádaat'éii nihá áyiilaa .
9:12:025:0	Nidi doo yá'áshónígi ánáádaaht'į́į́ ládą́ą́' éí aláahgo nihinanit'a'í t'áá bił ádanihidi'dooldįįł .
