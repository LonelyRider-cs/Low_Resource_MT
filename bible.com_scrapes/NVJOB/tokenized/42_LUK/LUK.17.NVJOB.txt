42:17:001:1	Bąąhági áhát'į́ biniinaa nihwiileehii
42:17:001:0	Áádóó hódahooł'aahii ábizhdííniid , Bąąhági áhodooníiłgo bee na'íhontaah ts'ídá t'áádóo nídí áánííł , nidi haniinaa áhooníiłii , éí doo hojooba' ájíníi da !
42:17:002:0	Díí áłchínígi át'éego a'ohgo ádaa nitsídaakeesgo dashoodlánígíí ła'da bąąhági át'į́ ájiilaago , tsé daashjéé' hazéédéet'ą́ągo , tónteel biih hodi'yoolghango há yá'át'éeh doo nít'éé' .
42:17:003:0	Ádaa ádahołyą́ ; nik'is nich'į' bąąhági ádzaago didííteh , áko yąąh bíni'go yaa tsídeezkéezgo , bá yóó'adidíí'ááł ,
42:17:002:1	Nihe'oodlą' bee aa dadzííníidlíhígíí bilááh ánílééh
42:17:004:0	áádóó t'áá ła'a jį́ tsosts'idi nich'į' bąąhági ánádzaago , nít'éé' , Bąąh shíni'go baa nitséskees , nidííniidgo tsosts'idi nich'į' ninádzáago bá yóó'anáhididíí'ááł .
42:17:005:0	Áko daal'aadii éí Bóhólníihii ádeidííniid , Nihe'oodlą' bee aa dadzííníidlíhígíí bilááh ánílééh !
42:17:003:1	Naal'a'í binaanish
42:17:006:0	Áádóó Bóhólníihii ázhdííniid , Nihe'oodlą' bee aa dzódlí ch'il mástad yolyéhígíí bílástsii'gi áníshéhí nidi , díí tsin síkamin sikaadii ábididoohniił , Hani'dólts'ǫǫdgo tónteel bii'di k'ini'dólyééł , áko t'áá ákǫ́ǫ́ nihik'ehgóó ádoonííł .
42:17:007:0	Da' nihíísh nihitahdóó ła' nihá naal'a'í hólǫ́ǫgo , áko éí nihwiiłdlaadę́ę́' , doodaii' na'niłkaadę́ę́' nádzáago ábididoohniił , Hágoshį́į́ nídaahgo ííyą́ ?
42:17:008:0	Dooda lą́ą . Kót'éego bich'į' hadoohdzih , Ni'éé' bee áká nílzisgo adeeshį́į́ł áádóó adeeshdlį́į́ł biniyé ch'iyáán shá áníléehgo shiyaa ni'níkaah , áádóó índa ni adííyį́į́ł áádóó adíídlį́į́ł ?
42:17:009:0	Da' há naal'a'ísh ábizhdííniidígi ádzaaígíí biniyé ahéhee' bijiníi doo ? Dooda !
42:17:004:1	Diné neeznált'éego łóód ats'íís yiyáanii naałdzidii bee bąąh dah nahaz'áanii hadaałt'é áńdabi'diilyaa
42:17:010:0	T'áá ákót'éego nihí ałdó' bich'į' danihi'dool'aadígíí ádaahłaago ádadidoohniił , Á naal'a'í doo ílíinii daniidlį́ ; t'áá bich'į' danihi'dool'aadígíí t'éí ádeiilyaa .
42:17:011:0	Jerúsalemgóó joogáałgo Samériya índa Gálilii kéyah bita'góó ch'ízhníyá .
42:17:012:0	Nít'éé' kin sinil léi'gi jiníyáago , diné neeznált'éego łóód ats'íís yiyáanii naałdzidii bee bąąh dah nahaz'ą́ą́ léi' hadááh yíkaigo , t'áá nízaadę́ę́' naazį́ ,
42:17:013:0	áko hadadeeshghaazhgo ádahodííniid , Jesus , Bóhólníihii nílíinii , nihaa jiiníbaah .
42:17:014:0	Áko jiiłtsą́ągo ábizhdííniid , Nihílááh , nááda'iiłniihii danihinóoł'į́į́' . Nít'éé' t'áá ákǫ́ǫ́ yikahgo , hadaałt'é nídaasdlį́į́' .
42:17:015:0	Nít'éé' ła' hadaałt'é násdlį́į'go bił bééhoozin , áko yéego Diyin God yaa haniihgo t'ą́ą́' nádzá ,
42:17:016:0	áko Jesus yich'į' nitsidinígo'go yich'į' ahééh niizį́į́' . Éí Samériya dine'é jílį́įgo ájít'į́ .
42:17:017:0	Áko Jesus haadzíi'go ádííniid , Da' doósh neeznált'éego hadaałt'é nídaasdlį́į' da ? Náhást'éí yilt'éhígíí éí háájí ?
42:17:018:0	Da' Diyin God yich'į' ahééh dadínóozįįł biniyé t'áadoo t'ą́ą́' nákai da , t'áá hazhó'ó díí łahdę́ę́' dine'é nilíiniísh t'éiyá ?
42:17:005:1	Diyin God bee bóhólníihgo bił haz'áanii bił hoolzhishii
42:17:019:0	Áádóó áhozhdííniid , Nídiidáahgo nílááh yínááł ; ne'oodlą' bee doo ánít'éhí da násínídlį́į́' .
42:17:020:0	Nít'éé' Férisii danilíinii nidahódééłkidgo ádadííniid , Hahgoshą' Diyin God bee bóhólníihgo bił haz'áanii baa hodoolzhish ? Áko hadzoodzíi'go ábizhdííniid , Diyin God bee bóhólníihgo bił haz'áanii yit'į́įgo doo hodooleeł da ;
42:17:021:0	doo nidi kódadidoohniił da , Jó , kǫ́ǫdí ! éí doodaléi' , Jó , níláhgóó ! háálá jó'akon , Diyin God bee bóhólníihgo bił haz'áanii nihiyi'di hólǫ́ .
42:17:022:0	Áádóó hódahooł'aahii ábizhdííniid , T'áá ła'a jínígoda Diné Silį́į'ii dzoołtsééł laanaa danohsingo yoołkáał dooleełii baa hodoolzhish , nidi doo deiidoołtséeł da .
42:17:023:0	Áádóó ádanihididooniił , Jó , níláhgóó ! éí doodago , Jó , kǫ́ǫdí ! danihiłníigo t'ááká ákǫ́ǫ́ dah doohjeeh yíila' , t'ááká bikéé' dadohkááh lágo .
42:17:024:0	Háálá t'áá atsiniltł'ish aheta'go yá ha'naa aheta'ígi át'éego Diné Silį́į'ii beidoołkááł .
42:17:025:0	Nidi k'ad átsé lą'ígóó ti'hwiizhdoonih áádóó díí oochíłígíí doo dahodínóozįįł da .
42:17:026:0	T'áá Nóah bíyoołkááł yę́ędą́ą́' áhoot'éé nít'é'ígi át'éego , t'áá ákót'éego ałdó' Diné Silį́į'ii náádááł beiníłką́ągo ákóhoot'ée doo .
42:17:027:0	Nóah tsinaa'eeł yiih híyáajį' , diné da'ayą́ áádóó da'adlą́ índa nida'ayeh áádóó ahaa daha'nííł nít'éé' , ákondi tó yíląądgo ałtso ábísdįįd .
42:17:028:0	T'áá Lat bíyoołkááł yę́ędą́ą́' áhoot'éé nít'é'ígi át'éego , da'jiyą́ áádóó da'jidlą́ , ahaa nida'jiilniih , haa nida'iiniih , k'éédazh'didlééh áádóó kin ádajile' ,
42:17:029:0	nidi Lat éí Sádam kin haal'áádóó ch'íníyá bijį́įdi yádiłhił biyi'dę́ę́' kǫ' índa tsékǫ' łitsoígíí nááłtą́ągo diné ałtso íísdįįd ;
42:17:030:0	ts'ídá ákót'éego Diné Silį́į'ii yit'íní ályaa bijį́įdi áhodoonííł .
42:17:031:0	Éí bijį́įdi , t'áá háiida hakin bighą́ą'di nijigháhígíí wóne'dę́ę́' hanaalye'é ch'ízhdoojih biniyé doo yahanízhdoolwoł da , áádóó t'áá ákót'éego t'áá háiida dá'ák'ehgi nijigháhígíí doo t'ą́ą́' nízhdoolwoł da .
42:17:032:0	Lat be'asdzą́ą́ béédaałniih .
42:17:033:0	T'áá háiida jiinánígíí ádá shójoost'e'ígíí éí yóó'azhdootłish , nidi t'áá háiida jiinánígíí yóó'azhdíí'ą́ągo éí jiinánígíí doodzih .
42:17:034:0	Ánihidishní , T'áá éí bitł'éé' diné ła' tsásk'eh yikáá' shitéezh doo ; ła' nídidooltééł , ła'ígíí éí t'áá ákǫ́ǫ dooleeł .
42:17:035:0	Asdzání nidilt'éego t'ááłáhígóó ak'áa dooleeł ; ła' nídidooltééł , ła'ígíí éí t'áá ákǫ́ǫ dooleeł .
42:17:036:0	[ Áko dá'ák'ehgi diné naaki naa'aash doo ; ła' nídidooltééł , ła'ígíí éí t'áá ákǫ́ǫ doo . ]
42:17:037:0	Áádóó ádahodííniid , Bóhólníihii , díishą' háadi ákóhodoonííł ? Áádóó ábizhdííniid , T'áá ha'át'íhída daaztsą́ągo sitį́įgi , ákwe'é jeeshóó' áłah nilį́į doo .
