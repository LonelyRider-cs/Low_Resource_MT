42:13:001:1	Bąąhági át'éii bee ádaa ákohwiindzingo bits'á'iildééhjí , doodaii' í'dooldįįłjí
42:13:001:0	Ts'ídá ákohgo ła' Jesus yił dahoolne'go ádaaní , Gáliliidóó dine'é nááda'jiisnii'go Páílat nahastseedgo náádajiisnii'ígíí hadił bił taozlį́įgo áyiilaa .
42:13:002:0	Áádóó bich'į' hadzoodzíi'go ábizhdííniid , Éí Gáliliidóó dine'é ti'dahooznii'ígíí éí Gáliliigi dine'é t'áá ałtso yiláahdi bąąhági ádaat'į́įgo biniinaa ádzaásh danohsin ?
42:13:003:0	Dooda , nihidishní , nidi nihibąąhági át'éii doo łahgo át'éego Diyin God bich'į' tsíńdadookéezgo yóó'adasidoo'ą́ą́góó nihí ałdó' t'áá ákót'éego ádadoohdįįł .
42:13:004:0	Doodaii' da' tseebííts'áadah yilt'éego Sailóomgi dego nízaadgóó astł'ingo ya'ii'áhígíí bik'iiłdáazgo nabistseedii , da' éísh Jerúsalemgi kéédahat'ínígíí t'áá ałtso yiláahgo bąąhági ádaadzaa danohsin ?
42:13:002:1	Fig sikaadii bineest'ą' bąąh ádinii binahjį' hane' bee ak'idi'dootį́įłii
42:13:005:0	Ánihidishní , Dooda , nidi nihibąąhági ádaat'éii doo łahgo át'éego Diyin God bich'į' tsíńdahidookéezgo yóó'adasidoo'ą́ą́góó nihí ałdó' t'áá ákót'éego ádadoohdįįł .
42:13:006:0	Áko díí hane' bee ak'idi'dootį́įłii bee hadzoodzíí' : Diné ła' bich'il na'atł'o'ii bitahgi fig k'iidíílá , áko bineest'ą' bąąh hólǫ́ǫ daats'í nízingo yąąh háidéé'į́į́' , nít'éé' t'áadoo ła' yik'íníyáa da .
42:13:007:0	Nít'éé' ch'il na'atł'o'ii yaa áhályáanii áyidííniid , Jó'akon , díí k'ad táá' nááhai díí tsin bineest'ą' bąąh hááníshtaah , nidi doo ła' yiistséeh da . K'íníłne' ; ha'át'íishą' biniyé dá'ák'ehgi t'áadoo biniyéhígóó íí'á ?
42:13:008:0	Áádóó yich'į' haadzíi'go ání , Shinanit'a'í , k'ad anáá'niihaígíí biyi' ałdó' t'áadoo baa náhát'íní dooleeł , áko bitsį́į́góó da'alį́į́' bichaan bił hááhodínéeshchał .
42:13:003:1	Háá'áyį́į́h jį́į́ góne' asdzání k'ínábi'disdǫǫd
42:13:009:0	Áádóó bik'ijį' bineest'ą' hazlį́į́' ládą́ą́' , yá'át'éeh dooleeł , nidi doo bineest'ą' haleehgóó índa k'ídííłniił .
42:13:010:0	Łah háá'áyį́į́h jį́į́ góne' kin bii' áłah ná'ádleehgi nazh'nitin nít'éé' .
42:13:011:0	Áko asdzání éí níłch'i bi'iiníziinii hayi'di hólǫ́ǫgo yaa náhootihgo hąąh dahas'ą́ągo tseebííts'áadah nááhai ; éí ts'ídá doo k'ézdongo woozįįh át'ée da lá .
42:13:012:0	Áko Jesus hoołtsą́ągo , hágo hodííniidgo áháłní , Asdzání , doo nidziilígíí bits'ąą néédoochid .
42:13:013:0	Áádóó hak'i diilnii' , t'áá áko k'íńdzísdǫǫdgo Diyin God baa hodziznih .
42:13:014:0	Nidi háá'áyį́į́h jį́ azlį́į́' góne' Jesus éí asdzání náázdiisáhígíí biniinaa áłah ná'ádleehgo á dah náńdaahígíí , doo bił hóózhǫǫdgóó diné áłah silį́'ígíí áyidííniid , Hastą́ą́h jį́ t'éí na'anishgo bee haz'ą́ ; ákóne' nídaahkahgo hadaałt'é áńdanihi'dilne' doo , háá'áyį́į́h jį́į́ góne' éí dooda .
42:13:015:0	Áko Bóhólníihii hach'į' hanáánáádzíi'go áhodííniid , Nihí t'óó ádahodoł'íinii ! Da' t'ááłá'í nootínígoósh doo háá'áyį́į́h jį́į́ góne' nihibéégashii , doodaii' nihitélii bighandóó k'ééda'oh'a'go , áádóó taah nídaahdlóos da ?
42:13:016:0	Da' ákoósh díí asdzání , Éíbraham bitsi' nilį́įgo , Séítan t'áá yaa biztįhgo tseebííts'áadah nááhai nít'é'ígíí , háá'áyį́į́h jį́į́ góne' doo k'éédooldǫǫł da ?
42:13:004:1	Mástad bílástsii' binahjį hane' bee ak'idi'dootį́įłii
42:13:017:0	Áko díidíígíí bee hadzoodzíi'go , hak'i dahodii'aahii t'áá ałtso ádaa yádaniidzį́į́' , áádóó ayóó ádaat'éii ájoolíłígíí biniinaa diné áłah silį́'ígíí t'áá ałtso baa bił dahóózhǫǫd .
42:13:018:0	Éí bąą ázhdííniid , Diyin God bee bóhólníihgo bił haz'áaniishą' ha'át'íí nahalin ? Ha'át'íishą' bił ahąąh nideeshniłgo binahjį' hodeeshnih ?
42:13:005:1	Bááh bee niilyółí binahjį' hane' bee ak'idi'dootį́įłii
42:13:019:0	Jó , díí nahalin : Diné ła' mástad bílástsii' néidii'ą́ągo bidá'ák'ehgi k'iidíílá , áádóó dínéesą́ągo tsin silį́į́' , áko tsídii nidahat'ahgo tsin bits'áoz'a' bąąhgóó bit'oh ádayiił'įįh .
42:13:020:0	Áádóó ánáázhdoo'niid , Diyin God bee bóhólníihgo bił haz'áaniishą' ha'át'íí bił ahąąh nideeshniłgo binahjį' hodeeshnih ?
42:13:006:1	Áhoołts'óózígo yah ahóót'i'
42:13:021:0	Jó éí , asdzání ła' bááh bee niilyółí néidii'ą́ągo ak'áán táadi haaką́ągo yił tayooznii'go niilyółígíí nahalin .
42:13:022:0	Áko dah náázdiidzá áádóó kin hadaas'áágóó índa kin naazhjaa'góó nazh'nitingo Jerúsalemgóó joogááł .
42:13:023:0	Áko diné ła' áhodííniid , Bóhólníihii da' yisdáhaaskaígíísh t'áá díkwíí dooleeł ? Áádóó ábizhdííniid ,
42:13:024:0	Áhoołts'óózígo yah ahóót'i' góne' yah adahidoohkahgi yéego hádaaht'į́ , háálá ánihidishní , T'óó ahayóí ákóne' yah adahidookahgi ch'ééh ádeił'į́į doo , nidi doo yídaneel'ą́ą da doo .
42:13:025:0	Kin bee bóhólníihii nídidoo'nahgo dádi'doołkał , áko nihí t'áá tł'óo'di nidasoozį́įgo , dáádílkał nídanołts'ingo ádadohníi doo , Bóhólníihii , [ Bóhólníihii , ] nihá ąą ánílééh . Áko ánihididooniił , Nidaahkaidę́ę́' doo shił bééhózin da .
42:13:026:0	Áko índa ádadidoohniił , Ninááł da'iidą́ą́' áádóó da'iidlą́ą́' , áádóó nihikintahgi na'nítin nít'éé' .
42:13:027:0	Nidi ázhdidooniił , Ánihidishní , Nidaahkaidę́ę́' doo shił bééhózin da . Bąąhági át'éii baa deínóhkáahii t'áá ánółtso , shits'ánóhkááh !
42:13:028:0	Éíbraham áádóó Áízak áádóó Jéíkab índa Diyin God yá dahalne'ii t'áá ałtso Diyin God bee bóhólníihgo bił haz'ą́ągi deidoołtsééł , nidi nihí t'éiyá yówehjį' anihi'diistł'íid dooleeł , áadi daahchxa doo , índa nihiwoo' ahídadołk'ash dooleeł .
42:13:029:0	Ha'a'aahdę́ę́' áádóó e'e'aahdę́ę́' áádóó náhookǫsdę́ę́' índa shádi'ááhdę́ę́' diné áłah dooleeł , áádóó Diyin God bee bóhólníihgo bił haz'ą́ądi bikáá' adání yich'į' dah dadínóobįįł .
42:13:007:1	Jesus éí Jerúsalem yąąh bíni'
42:13:030:0	Áádóó jó'akon , ła' da'akéédę́'ígíí da'alą́ąjį' dooleeł , índa ła' da'alą́ąjį'ígíí da'akéédę́ę' dooleeł .
42:13:031:0	Ts'ídá ákohgo Férisii danilíinii ła' yíkaigo ádahodííniid , Nílááh , kodóó háájída dínááh , háálá Hérad hodiyeesxééł nó'ní .
42:13:032:0	Nít'éé' Jesus kóhodííniid , Éí mą'ii bina'adlo'í ni' kóbidohní , Jó'akon , díí jį́ índa yiską́ągo níłch'i bida'iiníziinii ayi'dę́ę́' hadahinishkaad áádóó hadaałt'é áńda'ashdle' doo , índa táá' yiską́ągo shinaanish ádįįh .
42:13:033:0	Ákondi díí jį́ áádóó yiską́ągo índa náábiiskání shá honít'i'góó yisháał doo ; doo yee' Diyin God yá halne'ii ła' Jerúsalemdóó tł'óo'di daotsa' át'ée da .
42:13:034:0	Jerúsalem , Jerúsalem nílíinii , Diyin God yá dahalne'ii naniłtseedii , áádóó nich'į' nídabi'dil'aahígíí bił nidziyíłne'ii ! T'áá naa'ahóóhai bit'a' biyaa góne' biyázhí anéí'niłígi át'éego haadashą' néelą́ą'di na'áłchíní áłah ánéishdlaa doo nít'éé' , nidi éí doo danohsin da !
42:13:035:0	Jó'akon , nihighan yóó'adíí'ą́ . Áko ánihidishní , Kodóó doo náádashiidoołtséeł da , Bóhólníihii bízhi' bee bi'dójíigo yigáłígíí bik'ihojidlíi doo ! dadooniidgo índa .
