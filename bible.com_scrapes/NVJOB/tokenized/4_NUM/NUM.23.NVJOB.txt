4:23:001:0	Áádóó Béílam éí Béílak ííłní , Kwe'é bikáá' náá'iiniihí tsosts'idgo shá ádíílííł índa béégashii tsosts'idgo áádóó deenásts'aa' tsosts'idgo kwe'é shá hasht'edíílííł .
4:23:002:0	Ákohgo Béílam ádííniidígíí bik'ehgo Béílak ádzaa , áádóó Béílak índa Béílam éí dóola yázhí áádóó deenásts'aa' éí bikáá' náá'iiniihí yik'eh nítį́įgo nááyiyiisnii' .
4:23:001:1	Béílam éí Ízrel dine'é yik'ijisdli'
4:23:003:0	Áko Béílam éí Béílak ííłní , Didlidgo nááhíłniihígíí bíighahgi sínízį́ ; shí níláhgóó deeshááł , Bóhólníihii daats'í shaa hodooleeł ; t'áá shił ííshją́ą́ áyiilaaígíí bee nił náhodeeshnih . Áko yílk'id góde haayá .
4:23:004:0	Béílam éí Diyin God baa honíle'go áyidííniid , Bikáá' náá'iiniihí tsosts'idgo hasht'edaashłaa ; éí bikáa'gi dóola yázhí áádóó deenásts'aa' náádaháłnii' .
4:23:005:0	Áádóó Bóhólníihii éí bizaadígíí Béílam yizayííláago ííłní , Béílak bich'į' nídídáahgo kót'éego bich'į' hadíídzih .
4:23:006:0	Béílam éí Béílak yaa nádzá , áko didlidgo nááhániihígíí yíighahgi sizį́ ; bí áádóó Mó'ab dine'é binanit'a'í t'áá ałtso yił naazį́ .
4:23:007:0	Áádóó Béílam éí bee ak'idi'dootį́įłii yee haadzíi'go ání , Mó'ab kéyahdóó Béílak aláahgo naat'áanii nilíinii éí Áram kéyah ha'a'aahjí dził naaznildę́ę́' shił nát'áazhgo ání , Hágo , Jéíkab shá bidíníídzįįł ; Hágo , Ízrel dine'é binídzin .
4:23:008:0	Ha'át'éegoshą' hóyée'go bá haasdziih doo , éí Diyin God doo hóyée'go bá haadzíí'góó ? Ha'át'éegoshą' hóyée'go bá hadeesdzih , éí Diyin God doo hóyée'go bá haadzíí'góó ?
4:23:009:0	Jó , tsénít'i' bighą́ą́'dóó yish'į́ , índa yílk'id bighą́ą́'dóó yish'į́ ; jó , t'áá sahdii kééhat'į́ , áádóó ał'ąą dine'é bitahgóó doo bił ólta' da .
4:23:010:0	Łeezh dibahí doo jóołta' ánéelą́ą'daígi át'éego Jéíkab dine'é doo jóołta' át'ée da . Ízrel dine'é dį́į'go dashijaa'ígíí éí t'ááłá'í shijaa' t'áásh yídóoltah ? T'áá ákogi át'éii nilínígíí daaztsánígi át'éego háni'dii dadeestsaał ; háni'dii bí át'éé nít'éé' yę́ęgi át'éego shá nihonít'i' doo !
4:23:011:0	Áko Béílak éí Béílam ííłní , Haa lá shííníł'įįd ? Shą́ą́' shida'ana'í bidíníídzįįł biniyé níká i'ííł'a' , nidi shoo , t'óó bik'ijiisínídli' .
4:23:012:0	Áádóó ábizhdííniid , Jó , Bóhólníihii t'éí yíísínísts'ą́ą'go shich'į' yee hahadziihígíí t'éiyá bee hahasdziih doo .
4:23:013:0	Áko Béílak áháłní , Hágo , nánooshkąąh , łahdę́ę'go anáádiit'ashgo áádę́ę'go náádínííł'įįł , nidi doo t'áá át'é yidííłtséeł da ; t'áá áhánígóóígíí t'éiyá dínííł'įįłgo áádóó shá bidíníídzįįł .
4:23:014:0	Áádóó Dził Pízgah bighą́ą'di Zófim dzígaijį' hoł ní'áazhgo bikáá' náá'iiniihí tsosts'idgo áyiilaago bikáa'gi dóola yázhí áádóó deenásts'aa' bik'eh nítį́įgo nááyiyiisnii' .
4:23:015:0	Béílam éí Béílak ííłní , Kwe'é didlidgo nááhíłniihígíí bíighahgi sínízį́ ; shí éí níláahdi Bóhólníihii bidááh deeshááł .
4:23:016:0	Áko Bóhólníihii éí Béílam yaa honíle'ii áádóó bizaadígíí Béílam yizayííláago ííłní , Béílak bich'į' nídídáahgo kót'éego bich'į' hadíídzih .
4:23:017:0	Áádóó Béílak baa nídzídzáago , shoo , didlidgo nááyiyiiłniihígíí yíighahgi Mó'ab dine'é bindanit'a'í yił naazį́ . Áko Béílak áháłní , Bóhólníihii lá , ha'át'íí ní ?
4:23:018:0	Ákohgo Béílam bee ak'idi'dootį́įłii yee haadzíi'go ání , Béílak yiizįįhgo shíísíníłts'ą́ą́' , Zípor biye' nílíinii , shíísíníłts'ą́ą́' ,
4:23:019:0	Diyin God éí doo diné át'ée dago doo biyooch'íid da , doodaii' doo diné biye' át'ée dago doo łahgo át'éego tsíńdíkees da . Yee haadzí'ígíí lá íidoolíił ni . Doodaii' yee haadzíi'ii lá nizhónígo yi'doolíił ni .
4:23:020:0	Jó , ak'idajishdliih doogo bee shich'į' ha'oodzíí' ; ak'idzisdli'ígíí doo łahgo áńdeeshdlíił da .
4:23:021:0	Jéíkab dine'é hach'į' doo ákwii át'éii t'ah doo ánéeh da , doodaii' hodílgizgo áhólzinii Ízrel dine'é bitahgi doo ła' yoo'į́į da . Bóhólníihii haDiyin God hoł hólǫ́ , áádóó hatahgóó aláahgo naat'áanii baa ha'niihii bee naho'dighaash .
4:23:022:0	Diyin God éí Ííjip kéyahdę́ę́' ch'ééhoní'eezh . Jó , béégashii ałchinii bidee' báhádzidii há nahalin .
4:23:023:0	Álíleego bee ééhózingo bee nahadláii doo bee Jéíkab dine'é bik'ijį' ídlį́į da ; binahjį' ił ééhodoozįįłgo nahagháii doo bee Ízrel dine'é bik'ijį' ídlį́į da ; díí hoolzhishdóó Jéíkab dine'é áádóó Ízrel dine'é baa yáti'go áhodidoo'niił , Ha'át'íí lá yówéé'át'éego Diyin God naashnish lá !
4:23:024:0	Shoo , dine'é éí náshdóítsoh bitsiijį' ditł'ooii ayóó át'éii nahalingo nídahididookah , áádóó náshdóíyáazhgi át'éego nídahididookah , áko yił deezdéelii ałtso yoolghalgo áádóó yiyiisxínígíí bidił yoodlą́ą'go índa dínóotééł .
4:23:025:0	Áádóó Béílak éí Béílam ííłní , Ts'ídá doo bidíníídzįįł da . Ts'ídá doo bik'ijiidíídliił da .
4:23:026:0	Nidi Béílam haadzíi'go Béílak ííłní , Shą́ą́' nił hweeshne'go ádíshní , Bóhólníihii ánínígíí t'éiyá t'áá át'é bi'deeshłííł , dishníi ni' ?
4:23:027:0	Áko Béílak éí Béílam ánéidoo'niid , Nánooshkąąh , hágo , náánáłahdę́ę'go nił anáádeesht'ashgo Diyin God bił yá'át'éehgo éí áádę́ę'go shá bidíníídzįįł .
4:23:028:0	Áko Dził Píyor bighą́ą́'góó Béílak éí Béílam yił náánát'áázh ; éí áádóó Jiisháíman honoojíí góyaa ayoot'į́į́' .
4:23:029:0	Ákohgo Béílam éí Béílak ííłní , Kwe'é bikáá' náá'iiniihí tsosts'idgo shá ádíílííł , índa dóola yázhí tsosts'idgo áádóó deenásts'aa' tsosts'idgo kwe'é shá hasht'edíílííł .
4:23:030:0	Áádóó Béílam ádííniidígíí bik'ehgo Béílak ádzaa ; éí dóola yázhí índa deenásts'aa' éí bikáá' náá'iiniihí t'áá ałtso yik'eh nítį́įgo nááyiyiisnii' .
