4:1:001:1	Sáínai honoojíidi Ízrel dine'é bi'déélta'
4:1:001:0	Bóhólníihii éí Mózes yich'į' haadzíí' ; Sáínai honoojíidi níbaal bii' dahozdísinii góne' naaki nídízííd binih ła'a jį́į́ góne' éí Ííjip kéyahdę́ę́' ch'ééjí'náádóó bik'ijį' naaki náhááh góne' áháłní ,
4:1:002:0	Ízrel dine'é dah deínéehii t'áá ałtso ahii' háá'ahiyoolchíiłii bitahgi dabizhé'é yę́ę ba'áłchíní da'ahílchíihii bik'ehgo bee dabi'dééji'ígíí łá'í nízínígo yíní łta' ,
4:1:003:0	Ízrel dine'é danilíinii bitahgi naadiindóó yówehgo béédááhaii ana'al'į́ yídaneel'áanii t'áá ałtso dah deínéehii Éran bił yídííłtah .
4:1:004:0	Áádóó nihíká adoojahii éí dine'é danilíinii dabizhé'é yę́ę bits'ą́ą́dóó náás ahoolchíiłii aląąjį' naazínígíí łá'í nítínígo
4:1:005:0	éí diné nihíká adoojahígíí kódaolyé : Shédiyer éí Rúben dine'é nilį́įgo biye' Iiláízer ,
4:1:006:0	Zúrishádai éí Símiyan dine'é nilį́įgo biye' Shiilúmiyel ,
4:1:007:0	Amínadab éí Júdah dine'é nilį́įgo biye' Náshan ,
4:1:008:0	Zú'er éí Ísakar dine'é nilį́įgo biye' Niithániyel ,
4:1:009:0	Híílan éí Zébyulan dine'é nilį́įgo biye' Iiláíyab ,
4:1:010:0	Jóseph ba'áłchíní Íífreiyim dine'é nilį́įgo Amáíhad biye' Iilíshama , áádóó Manáseh dine'é nilį́įgo Piidázer biye' Gaméíliyel ,
4:1:011:0	Gídiyónai éí Bénjamin dine'é nilį́įgo biye' Abáídan ,
4:1:012:0	Amishádai éí Dan dine'é nilį́įgo biye' Eihaiyíízer ,
4:1:013:0	Ákran éí Ásher dine'é nilį́įgo biye' Péígiyel ,
4:1:014:0	Dúwel éí Géed dine'é nilį́įgo biye' Iiláíyasaf ,
4:1:015:0	Íínan éí Náftalai dine'é nilį́įgo biye' Aháíra .
4:1:016:0	Díí éí dah da'ínéehii bitahdę́ę́' náhaasdlá'ígíí áádóó dabizhé'é yę́ę bidine'é danilínígíí Ízrel dine'é miilgo dah deínéehii yiląąjį' naazíinii danilį́ .
4:1:017:0	Áko Mózes índa Éran díí diné dabi'dééji'ígíí néidiinil ,
4:1:018:0	áádóó naaki nídízííd binih ła'a jį́į́ góne' dah da'ínéhígíí t'áá ałtso áłah áyiilaago da'azhé'é yę́ę ádadóone'é danilínígíí bits'ą́ą́dóó da'ahílchíihii dabízhi' bik'ehgo diné naadiindóó yówehgo béédááhaii dayéélta' .
4:1:019:0	Mózes hach'į' Bóhólníihii yee haadzí'ígi át'éego Sáínai honoojíidi diné jííłta' .
4:1:020:0	Rúben dine'é nilíinii Ízrel alą́ąjį' bá yizhchíinii ba' áłchíní náás ahoolchíiłii éí ahii' háá'ahiyoolchíłígíí dabizhé'é yę́ę ya'áłchíní danilį́įgo dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:021:0	éí Rúben dine'é bits'ą́ą́dóó dízdiindóó ba'aan hastą́ądi mííldóó ba'aan ashdladi neeznádiingo ánéelą́ą́' .
4:1:022:0	Símiyan dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:023:0	éí Símiyan dine'é bits'ą́ą́dóó ashdladiindóó ba'aan náhást'éidi mííldóó ba'aan táadi neeznádiin ánéelą́ą́' .
4:1:024:0	Géed dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:025:0	éí Géed dine'é bits'ą́ą́dóó dízdiindóó ba'aan ashdladi mííldóó ba'aan hastą́ądi neeznádiindóó ba'aan ashdladiin ánéelą́ą́' .
4:1:026:0	Júdah dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:027:0	éí Júdah dine'é bits'ą́ą́dóó tsosts'idiindóó ba'aan dį́įdi mííldóó ba'aan hastą́ądi neeznádiin ánéelą́ą́' .
4:1:028:0	Ísakar dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:029:0	éí Ísakar dine'é bits'ą́ą́dóó ashdladiindóó ba'aan dį́įdi mííldóó ba'aan dį́įdi neeznádiin ánéelą́ą́' .
4:1:030:0	Zébyulan dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:031:0	éí Zébyulan dine'é bits'ą́ą́dóó ashdladiindóó ba'aan tsosts'idi mííldóó ba'aan dį́įdi neeznádiin ánéelą́ą́' .
4:1:032:0	Jóseph ba'áłchíní nilíinii , Íífreiyim dine'é náás ahoolchíiłii ahii' háá'ahiyoolchíłígíí dabizhé'é yę́ę yada'áłchíní danilį́įgo dabi'déélta'ígíí dabízhi' bik'ehgo naadiindóó yówehgo béédááhaii t'áá ałtso ana'al'į́ yídaneel'áanii
4:1:033:0	éí Íífreiyim dine'é bits'ą́ą́dóó dízdiindi mííldóó ba'aan ashdladi neeznádiin ánéelą́ą́' .
4:1:034:0	Áádóó Manáseh dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:035:0	éí Manáseh dine'é bits'ą́ą́dóó tádiindóó ba'aan naakidi mííldóó ba'aan naakidi neeznádiin ánéelą́ą́' .
4:1:036:0	Bénjamin dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al' į́ yídaneel'áanii
4:1:037:0	éí Bénjamin dine'é bits'ą́ą́dóó tádiindóó ba'aan ashdladi mííldóó ba'aan dį́įdi neeznádiin ánéelą́ą́' .
4:1:038:0	Dan dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:039:0	éí Dan dine'é bits'ą́ą́dóó hastą́diindóó ba'aan naakidi mííldóó ba'aan tsosts'idi neeznádiin ánéelą́ą́' .
4:1:040:0	Ásher dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:041:0	éí Ásher dine'é bits'ą́ą́dóó dízdiindóó ba'aan t'ááłáhídi mííldóó ba'aan ashdladi neeznádiin ánéelą́ą́' .
4:1:042:0	Náftalai dine'é nilíinii bidine'é náás ahoolchíiłii éí ahii' háá'ahiyoolchíłígíí dabizhé'é yę́ę yada'áłchíní danilį́įgo éí dabi'déélta'ii dabízhi' bik'ehgo diné naadiindóó yówehgo béédááhaii t'áá ałtso ana'al'į́ yídaneel'áanii
4:1:043:0	éí Náftalai dine'é bits'ą́ą́dóó ashdladiindóó ba'aan táadi mííldóó ba'aan dį́įdi neeznádiin ánéelą́ą́' .
4:1:044:0	Mózes áádóó Éran éí díí diné yiyííłta' ; éí Ízrel dine'é binaat'áanii naakits'áadahgo dabizhé'é yę́ę yik'eh nízį́įgo bił ajííłta' .
4:1:045:0	Kót'éego díí Ízrel dine'é t'áá ałtso yéélta'ígíí éí dabizhé'é yę́ę bits'ą́ą́dóó bik'ehgo Ízrel dine'é naadiindóó yówehgo béédááhaii t'áá ałtso ana'ííł'į́ yídaneel'áanii
4:1:002:1	Líívai dine'é éí níbaal bii' hodílzinii baa ádahojilyą́ą doo biniyé niho'dee'nil
4:1:046:0	éí t'áá ałtso yéélta'go hastą́ądi neeznádiindóó ba'aan táadi mííldóó ba'aan ashdladi neeznádiindóó ba'aan ashdladiin ánéelą́ą́' .
4:1:047:0	Nidi Líívai dine'é éí dabizhé'é yę́ę bik'ehgo t'áadoo atah dabi'déélta' da .
4:1:048:0	Háálá átséedi Bóhólníihii éí Mózes yich'į' haadzíi'go áyidííniid ,
4:1:049:0	T'áá hazhó'ó Líívai dine'é t'éiyá doo yídííłtah da , doo nidi Ízrel dine'é bitahjį' bił íídííłtah da .
4:1:050:0	Nidi Líívai dine'é éí níbaal bii' hodílzinii , éí neeznáago bik'eh ó'oo'níiłii bee bééhániihii bii' sinilii , áádóó łeets'aa' t'áá át'é índa t'áá ałtsojį' bił chodao'íinii bee hódahólníih doogo nihodíínił , índa níbaal bii' hodílzinii áádóó t'áá ałtsojį' bił chodao'íinii t'áá bił nidajiyéego baa ádahojilyą́ą dooleeł , índa níbaal bii' hodílzinii binaagóó ninádaji'néeh doo .
4:1:051:0	Áko níbaal bii' hodílzinii nihidoogéełgo Líívai dine'é éí ninádei'dii'áah doo , índa nináádoot'áałgo Líívai dine'é éí ninádei'áah dooleeł , índa t'áá háiida doo Líívai dine'é nilíinii níbaal bii' hodílzinii yíighahjį' deeyáii éí bidi'yoolyééł .
4:1:052:0	Áádóó Ízrel dine'é éí dahaníbaal ninádaji'nił doo ; diné t'ááłá'í nízínígo t'áá hó haníbaal ninát'áahgi , t'áá hó hadah na'at'a'í bíighahgi ninádaji'néeh doo .
4:1:053:0	Nidi Líívai dine'é éí níbaal bii' hodílzinii , éí neeznáago bik'eh ó'oo'níiłii bee bééhániihii bii' sinilii , binaagóó biníbaal ninádei'nił doo , áko Ízrel dine'é dah yinéełii atí'él'į́ doo bik'i hwiidooleeł da ; Líívai dine'é éí níbaal bii' hodílzinii , éí neeznáago bik'eh ó'oo'níiłii bee bééhániihii bii' sinilii , bee bídahólníihgo yaa ádahalyą́ą doo .
4:1:054:0	Áko Ízrel dine'é t'áá ákǫ́ǫ́ ádaadzaago Bóhólníihii éí Mózes yich'į' yee haadzí'ígíí t'áá át'é yik'eh ádaadzaa .
