24:45:001:1	Jeremáíyah éí Bérak yich'į' hane' áyiilaa
24:45:001:0	Josáíyah biye' Jiihóíyakim éí Júdah dine'é aláahgo yinant'áago dį́į́' náhááh góne' Diyin God yá halne'ii Jeremáíyah éí Niiráíyah biye' Bérak díí saad yee yich'į' yáłti'go naaltsoos yikáá' níyíízóohgo ání ,
24:45:002:0	Ízrel dine'é biDiyin God Bóhólníihii kóníłní , Bérak yinílyéii ,
24:45:003:0	kódíní , Shich'į' doo hojooba' ájíníi da , háálá Bóhólníihii éí yínííł nishłínígíí yínííł shá yínáyii'nil . Dinishníigo bąąh nanííłna' ; doo hanáoshyį́į́hígi ásdzaa da .
24:45:004:0	Kóbididííniił , Bóhólníihii kóní , Jó , ałk'i sétł'inii nideeshkał , k'idííláii hahideeshnish ; díí kéyah t'áá si'ą́ą́ nít'éé' ááhdishní .
24:45:005:0	Ákoósh ayóó ádaat'éii ádá hánít'į́ ? T'áadoo ádá hánít'íní , háálá Bóhólníihii ádííniid , Ats'íís t'áá ałtso bik'ijį' doo yá'áshóonii kódeeshłííł , jó'akon , nidi ni hinínánígíí éí t'áá nanináágóó yisíníłbą́ągo naa dideesh'ááł .
