24:47:001:1	Filístiya dine'é bich'į' náasdi áhodoonííł baa hane'
24:47:001:0	Féro t'ah doo Géíza kin haal'á yik'eh didleehgóó Filístiya dine'é bídéét'i'go Diyin God yá halne'ii Jeremáíyah kót'éego Bóhólníihii bich'į' hanáánáádzíí' .
24:47:002:0	Bóhólníihii kóní , Jó , náhookǫsdę́ę́' tó dah didoonah áádóó tó dooląąłgo kéyah t'áá át'éé nít'éé' índa bii' dahólóonii t'áá ałtso , kin haal'áii índa ákwii kéédahat'íinii bik'i didoolkǫǫł , diné choo'į́į́ł yíká nidadilghaash doo , áádóó ákwii kéyahgi diné kéédahat'íinii chandeidisi' doo .
24:47:003:0	Bilį́į́' dahayóigo bikétł'in dadiits'a'go bitsindaabąąs bijáád naakiígíí bijáád dadiits'a'go t'áá łahjį' deíjeehgo hodiits'a'ígíí bąą azhé'é danilíinii bitah nidahaztseedígíí biniinaa bada'áłchíní dah deididoo'ish biniyé t'áadoo t'ą́ą́' nináhaazhjée' da .
24:47:004:0	Háálá Filístiya dine'é ałtso nidootsiłgo Táir índa Sáídan kin haal'áii yíká anájahii daadziihígíí t'áá ałtso ádooldįįłgo bich'į' hoolzhish , áko Bóhólníihii éí Káftor kéyahdóó Filístiya dine'é daadziihígíí yidooghą́ą́ł .
24:47:005:0	Géízagi éí hodiilkǫ' ; Áshkelan kin haal'á íísdįįd . Honíts'aa'dóó daohdziihii , haash nízáágóó nida'ádiyołgéesh doo ?
24:47:006:0	Bóhólníihii bidiltłish nílíinii , hahgoshą' índa hasht'édidíít'eeł ? Nizis biih náníkęęs ; hasht'e'dinít'éego háánílyį́į́h .
24:47:007:0	Áshkelan kin haal'á bik'ijį' índa tónteel bibąąhgóóígíí bik'ijį' na'anish dooleełgo Bóhólníihii ákót'éego bá haadzíi'goshą' haa yit'éego hasht'edít'ée doo ?
