24:9:001:0	Shidine'é ahoolchíiłii naaztseedígíí biniinaa t'áá ákwíí jį́ índa t'áá ákwíí tł'éé' atínídinishdleeh dooleeł biniyé shitsiits'iin tó t'éiyá laanaa áádóó shinák'eeshto' náálį́į laanaa !
24:9:002:0	Shidine'é bits'ą́ą́' dashdooya'go bits'á jóya' biniyé honoojíidi diné deíkáhígíí hanínádaalyįh dooleełgo bá hosíł'ą́ laanaa ! Háálá shidine'é dah yinéełii doo ba'jóolíí ádaat'éégóó t'áá ałtso da'dilé .
24:9:003:0	Wooch'ííd biniyé dabitsoo' ałtį́į́' nahalingo nídayiiłtas , áko doo shéédahósingóó doo yá'ádaashóonii t'éiyá náás deíłt'éhígíí biniinaa kéyah t'áá nááhwiist'ą́ą́ nít'éé' bikáá'góó t'áá aaníinii t'áadoo náás dínéesą́ą da , ní Bóhólníihii .
24:9:004:0	Haa'íyee' t'ááłá'í jinítínígo bił kéédahojit'íinii bits'ąą ádaa ádahojilyą́ą doo áádóó ak'is danilíinii doo baa deijólíi da dooleeł , háálá ak'is t'ááłá'í nítínígo binda'adlo' áádóó bił kéédahojit'íinii t'ááłá'í nítínígo doo yá'át'ééhgóó aa yádaałti'go nidaakai .
24:9:005:0	Áádóó t'ááłá'í nítínígo yił kéédahat'íinii yinda'alo' áádóó doo t'áá aaníígóó dahalne' . Wooch'ííd t'éiyá yee yádaałti' dooleełgo nida'ádineestą́ą́' . Doo ákwii ádadoonííłgóó haa'í shį́į́ doo nida'íłkeed da .
24:9:006:0	Na'adlo' baa na'aldeeh ałníi'gi kééhoht'į́ . Na'adlo' baa ooldahígíí biniinaa shéédahodoosįįł yę́ę doo dashinízin da , ní Bóhólníihii .
24:9:007:0	Éí bąą t'áá ałtsoní bee Bóhólníihii kóní , Dazhdidoołhįh áádóó éí bee hwéédahodoozįįł . Shidine'é ahoolchíiłii ádajíít'įįdígíí biniinaa haash ałdó' náádeesh'nííł ?
24:9:008:0	Dabitsoo' éí k'aa' na'ałtseedii yee da'diłt'ohígíí nidahalin ; atsoo' biyooch'íidgo yáłti' . Ła' yił kééhat'íinii k'é yiłníigo yich'į' yáłti' łeh , nidi t'áá biyi'ídi éí yaa nahaadáago áníi łeh .
24:9:009:0	Díí biniyé ts'ídá baa nidínéeshtaał , díí biniyé díí dine'é t'áá kééhat'į́į́ nít'éé' ts'ídá k'éédideeshdlííł , ní Bóhólníihii .
24:9:010:0	Dził naaznilii baa atínídinishdleehgo dinish'níi doo , índa honoojíígóó hootso yę́ę éí ałtso hoodeezígíí biniinaa yínííł nishłį́įgo yishcha doo . Ákóne' doo ła' ch'ígháahgo dził yáátis yigháah da , índa béégashii doo náádazdiits'a' da , tsídii wót'áahdi nidaat'a'ii índa naaldlooshii yóó'anoodzoodgo haaída doo ła' naagháa da .
24:9:001:1	Yíchxǫ'ii áádóó yisnááh bee bił yéé' áhoolyaii
24:9:011:0	Áádóó Jerúsalem kin haal'áii t'óó yáádaa'áago índa mą'ii ba'áán áhodeeshłííł , áádóó Júdah kéyahgi kin hadaas'áágóó doo naagháhígóó t'óó dahodeeshzhahgo áhodeeshłííł .
24:9:012:0	Háí lá éí diné hóyáanii díí yik'idi'dootį́į́ł lá , áádóó yaa hodoolnih biniyé Bóhólníihii bich'į' haadzíí' lá ? Ha'át'íí lá biniinaa kéyah atélyaa áádóó doodlidgo ákóne' diné ła' doo ch'ígháah da ?
24:9:013:0	Áádóó Bóhólníihii ání , Shibee haz'áanii hadááhgóó ninínilii yóó'adazdeez'ą́ áádóó ádíshníinii t'áadoo bik'eh dahojííł'įįd da índa t'áadoo bik'ehgo dajíkai da ; díí lá biniinaa ni .
24:9:014:0	Nidi dooda bee nidzistee'go t'áá hó ádeiznízinígíí bik'ehgo dajíkai , áádóó dahazhé'é yę́ę éí Béíyal diyin bidi'níinii yínídahodi'neestą́ą́' yę́ę bik'ehgo dajíkai .
24:9:015:0	Éí bąą Ízrel dine'é biDiyin God t'áá ałtsoní bee Bóhólníihii kóní , Shoo , díí dine'é dích'íi'ii dabidiyeesį́į́ł , áádóó tó atł'izh bił ałtahgo deidoodlį́įłgo baa deeshkááł .
24:9:016:0	Áádóó ał'ąą dine'é doo béédahodzísin da nít'éé' yę́ę índa dahazhé'é yę́ę doo yéédahósin da nít'éé' yę́ę bitahgóó tahodínéeshkał , áádóó áhosíłdįįdjį' diltłish hakéé' yitį́įłgo ádeeshłííł .
24:9:017:0	T'áá ałtsoní bee Bóhólníihii kóní , Baa nitsídaohkees , asdzání yínííł danilį́įgo daachaii dookah biniyé , Hágo , dabidohní , áádóó éí dayiichįįhgo yínííł danilį́įgo daachaii bíká da'doł'á ;
24:9:018:0	bíni' tsį́įłgo dookah , áko nihinák'eeshto' nihináá' binínádaalzhishgo nihinák'eeshto' nidaazlį́į dooleeł biniyé háni'dii ayóó íits'a'go nihá daacha dooleeł .
24:9:019:0	Danihighan yę́ędóó ch'ídanihineeskaadígíí biniinaa kéyah yóó'adasidiit'ánígíí biniinaa , Dooládó' nihi'doolchǫ' da ! Dooládó' t'óó nihaa yáhóósįįd da ! níigo Záíyandę́ę́' iinéé' ayóó íits'a'go yichago diits'a' .
24:9:020:0	Ákondi , asdzání nohłíinii , Bóhólníihii áníinii dadoohts' į́į́h , áádóó háni'dii ánihiłníinii dahidoohts'į́į́h , áádóó nihich'é'é danilíinii ayóó íits'a'go daacha dooleełígíí bíńdabinołtin índa t'ááłá'í nootínígo nihił kéédahat'íinii yínííł ídlį́įgo achaaígíí bíńdabinołtin .
24:9:021:0	Háálá tł'óo'di áłchíní nidaakaígíí índa kintaa da'nítiingóó tsíłkéí nidaakaígíí nidadootsił biniyé nihitsédaasǫ' góne' índa aláahgo nihinanit'a'í bighan naaznil yę́ęgóó aniné yah ahóóle' .
24:9:002:1	Nihokáá' dine'é éí Diyin God yééhósinígíí yee yaa haniih
24:9:022:0	Handziihgo Bóhólníihii kóní , Dá'ák'ehgóó chąą' nideeztąądígi át'éego índa ayizhii tł'oh naadą́ą́' yiyiigéeshgo bílák'ee hadadibingo bidinínáágóó ayiiłkaadígi át'éego diné daneeznáanii bits'íís naa'adínóodah , áko doo ła'da náhodiyoolah da .
24:9:023:0	Bóhólníihii kóní , Diné hóyáanii bibee hódzą' t'áadoo yee ádaa ha'niihí áádóó diné ayóó át'éii nilíinii yee ayóó át'éhígíí t'áadoo yee ádaa ha'niihí índa diné at'íinii biyódí t'áadoo yee ádaa ha'niihí ,
24:9:024:0	nidi diné ádaa hoji'niihígíí éí ak'izhdi'yiitįįhgo shééhodzísin , áko shí Bóhólníihii nihokáa'gi aa a'ááh hasin áádóó doo haa deit'éii índa t'áá ákogi át'éii ááshłííł , háálá kódaat'éii bąą shił hózhǫ́ , ní Bóhólníihii .
24:9:025:0	Shoo , bąąh nídanihineeshgizh lá nidi , biyi'di doo bąąh nídahineeshgizhii t'áá ałtso atídeeshłíłígíí beidoołkááł , ní Bóhólníihii .
24:9:026:0	Éí Ííjip dine'é áádóó Júdah dine'é áádóó Íídam dine'é áádóó Áman dine'é áádóó Mó'ab dine'é índa honoojíidi diné kéédahat'íinii t'áá ałtso éí ádadoolzhé'ígíí atídeeshłííł , háálá ał'ąą dine'é t'áá ałtso doo bąąh nídahineeshgizh da , índa Ízrel dine'é t'áá ałtso biyi'di doo bąąh nídahineeshgizh da .
