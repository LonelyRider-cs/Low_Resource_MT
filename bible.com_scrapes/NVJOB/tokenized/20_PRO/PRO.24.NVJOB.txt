20:24:001:0	Diné doo yá'ádaashóonii t'áadoo yiníłch'į́dí ; bił nijildeeh laanaa t'áadoo níníziní .
20:24:002:0	Háálá doo ats'ííd bijéí bii' dahólǫ́ǫgo yindaha'á , áádóó ádílááh yaa yádaałti' .
20:24:003:0	Hódzą́ bee kin niit'ááh , áádóó bee ak'idi'yiitįįhii bee niłdzilgo niit'ááh .
20:24:004:0	Éí bii' ahą́ą́h dahodí'nilgóó ił ééhózin bee jit'íinii da'ílíinii índa ts'ídá danizhóníii hadadilbį́į́h .
20:24:005:0	Diné hóyáanii bidziil ; t'áá aaníí , diné bił ééhózinii bidziil bá náás áániił .
20:24:006:0	Háálá hódzą́ bee nandi'neestą́ą'go bíninil'ą́ągo dííbah , áádóó t'óó ahayóí kót'éego daaníinii hólǫ́ǫgi hasih haz'ą́ .
20:24:007:0	Doo áhályáanii éí hódzą́ yi'oh nitsíkos ; dáń'dítį́įhgi doo yáłti' da doo .
20:24:008:0	Doo yá'áshǫ' ádeeshnííł nízingo naha'áii éí bee ádíláhí bidi'níi doo .
20:24:009:0	Doo áháyą́ bee nitsáhákees bąąhági át'éii át'é , áádóó diné ánahałt'i'ii éí diné doo bił nida'íłdįįh da .
20:24:010:0	Bik'ee ti'hoo'níihii nik'iildogo nąąh nááháka'go ts'ídá doo nidziil da .
20:24:011:0	Dadínóonééłgóó dabi'déet'éeshii yisdáhínííł áádóó k'adę́ę nidabidi'tseedii t'ą́ą́' ádeínísin .
20:24:012:0	Shoo , díí doo nihił bééhózin da lá , diníigo , Da' Diyin God éí diné bijéí haisíidiísh doo yaa nitsíkees da ? Áádóó Diyin God éí nii' sizíinii yaa áhályáaniísh doo bił bééhózin da ? Éí diné t'ááłá'í jinítínígo baa nidadziskaii bik'ehgo hach'į' ninádi'yoodlééł .
20:24:013:0	Shiye' , tsés'ná bitł'izh niyą́ , háálá éí yá'át'ééh , áádóó tsés'ná bitł'izh bits'a' bąąhdę́ę́' tsés'ná bitł'izh nidahidilch'ą́łígíí éí niyą́ ; jó , éí nił łikan .
20:24:014:0	Éigi át'éego nii' sizíinii bá hódzą́ nił bééhózin doo , hódzą́ bik'ííníyáago náás ná honít'i' doo , áádóó nił chohoo'íinii doo nahjį' kódoolníił da .
20:24:015:0	Diné doo yá'áshóonii nílíinii , diné t'áá ákogi ádaaníiłgo kéédahat'ínígíí t'áadoo baa hínítíní ; bighan t'áadoo bits'ą́ą́' nihíłchǫǫhí .
20:24:016:0	Háálá diné t'áá ákogi át'éii tsosts'idi naa'iigoh , nidi t'áá bíighahdi nídii'nah , nidi diné doo yá'ádaashóonii bich'į' hodii'náahgo dahidigeeh .
20:24:017:0	Ni'ana'í bide áhoodzaago t'áadoo baa nił nihoozhǫǫhí ; bik'eh hodidleehgo nijéí t'áadoo baa bił hózhóní .
20:24:018:0	Éí doodaléi' Bóhólníihii niidoołtsééł , áko doo bił hodííshǫǫł da áádóó t'óó báhádzidgo yee até'éł'íinii yits'ą́ąjį' kónéidoodlííł .
20:24:019:0	Doo yá'át'ééh ádaaníiłii biniinaa t'áadoo bik'ee ádił náhodílchiłí , índa diné doo yá'ádaashóonii t'áadoo yiníł ch'į́dí .
20:24:020:0	Háálá diné doo yá'áshóonii doo náás bá honít'i' da doo , diné doo yá'áshóonii bibee hool'iní diltłi'ii dínóoltsis .
20:24:021:0	Shiye' , Bóhólníihii áádóó aláahgo naat'áanii díínísin ; nahat'á łahgo ándayoodlíiłii t'áadoo béédiilwo'í .
20:24:022:0	Háálá t'áá hoo'neehee báhádzidgo áhooníiłii hak'iidoot'ih ; éí t'áá áłah bits'ą́ą́dóó atídahodi'doolníłígíí háísh bił bééhózin ?
20:24:023:0	Díí ałdó' diné dahóyáanii dabizaad . Diné ał'oh át'éego baa nízhdóot'įįłgo doo yá'át'éeh da .
20:24:024:0	Diné doo yá'áshóonii , T'áá ákogi ánít'é , yi łníinii éí diné dahódziih doo ; diné t'áá kééhat'į́į́ nít'éé' t'óó haa'ih danízin doo .
20:24:025:0	Nidi diné doo yá'áshóonii deideeztehii bił dahózhǫ́ǫ doo , áádóó yá'át'éehii bee bik'idahozhdoodliił .
20:24:026:0	T'áá ákogi át'éego hááhádziihii éí adaa' deizts'ǫs nahalin .
20:24:027:0	Dá'ák'ehdi ninaanish dooleełii t'áá áłdįįłt'éego hasht'edíílííł , áko índída kin nidíí'ááł .
20:24:028:0	Bił kééhót'íinii t'áadoo át'éégóó doo baa ch'íhodíí'áał da , índa doo niyooch'íídgóó baa hodíílnih da .
20:24:029:0	Áshijiilaaígi át'éego shí ałdó' t'áá ákóhodeeshłííł ; ájíít' įįdii t'áá éí bik'ehgo k'ééhodideeshdlííł , doo didííniił da .
20:24:030:0	Bił hóyée'ii bidá'ák'eh áádóó diné doo ak'i'dootą́ą́ át'éii bich'il na'atł'o'ii yíl'áago bíighahgóó ch'íníyá .
20:24:031:0	Áko , shoo , bidá'ák'ehgóó t'áá át'é hosh t'éí yíl'á , áádóó ch'il deeníní t'áá át' é bił yíl'á , índa tsé binaagóó ahénátł'inii naa'ahineezkaad lá .
20:24:032:0	Áko éí yiiłtsą́ągo baa nitsísékééz , áádóó nééł'į́į'go nashineeztą́ą́' .
20:24:033:0	T'óó kónígháníjį' náá'iideeshhosh ; t'óó kónígháníjį' ánáádínéeshyił ; t'óó kónígháníjį' shijaat'ah díníshnii'go adínéeshyił .
20:24:034:0	Ákónít'į́įgo agha'ii'níiłii nahalingo té'é'į́ nik'i hwiidooleeł , áádóó té'é'į́ éí diné bee na'abaahii neijaahgo haatįįh yíyá nahalin doo .
