20:18:001:0	Laanaa nízinii t'áá shí t'éí nízingo t'áá sahdii na'ádiiltéii hódzą́ t'áá át'é yaa nahaadá áádóó yidiilkaalgo yóbáah łeh .
20:18:002:0	Diné doo áhályáanii ak'idi'yiitįįh doo yíneedlį́į da , nidi t'áá bí yee nitsíkeesii ííshjání áyósin .
20:18:003:0	Diné doo yá'áshóonii yigháahgo doo ił ni'íldįįh ałdó' yił yighááh , áádóó doo ił ídlį́ haleehgo ánahat'i' ałdó' haleeh .
20:18:004:0	Diné yáłti'go bizaad tó ditáanii nahalin , áádóó hazéé'dę́ę́' hódzą́ háálínígíí éí tó nílínígíí nahalin .
20:18:005:0	Diné doo yá'áshóonii bich'ijí jílínígíí doo yá'át'éeh da , índa diné t'áá ákogi át'éii doo ákǫ́ǫ́ ájooł'įįłgóó doo yá'át'éeh da .
20:18:006:0	Doo áhályáanii yáłti'go t'áá áko inídiiltłáad łeh , áádóó éí ák'ijį' hodoolchįįł biniyé niyáłti' łeh .
20:18:007:0	Doo áhályáanii ánínígíí t'áá éí atínábidoodlííł , áádóó bizaad yee azanídoodááł .
20:18:008:0	Aseezį́ nidzinii bizaad ayóo łikan , áádóó ayi' góyaa ahwiileeh .
20:18:009:0	Diné naanish yídiiłgisgo naalnishii éí ałdó' ni'iiłchxǫǫhii yik'is nilį́ .
20:18:010:0	Bóhólníihii bízhi' éí kin niłdzilgo yaa'áii nahalin , t'áá ákogi ádaaníiłii éí yine' adahinichéehgo nidahadzííh .
20:18:011:0	Diné at'íinii yit'íinii éí kin bidziilgo haal'áhígíí nahalin , áádóó kin haal'áii ditą́ągo binaa wódahdi ahéé'ítł'in nízingo yaa nitsíkees .
20:18:012:0	Diné ádaa ha'niihgo éí atíbidi'doolníiłgo át'į́į łeh , áádóó a'ohgo ádaa nitsídzíkeesii éí ił ídlį́ bitsé siláii át'é .
20:18:013:0	Diné ha'át'íhída t'áadoo hazhó'ó yidiits'į́hí , Kót'éego lá át'ée ni , níinii éí doo áháyą' át'é índa t'óó haa yáhásingo áhodoolííł .
20:18:014:0	Diné bąąh dahaz'ą́ągo ha'ólnínígíí yee ádíká anídoolwoł , nidi bąąh nááháka'go háísh yee ha'íídóolniił ?
20:18:015:0	Hóyáanii bijéí yee ił ééhózin nishóyoołt'eeh , áádóó hóyáanii ił ééhózin hát'į́įgo yíká na'íiłts'ą' .
20:18:016:0	Diné a'níláago binahjį' bá hoo'aah , áádóó diné aghádahideezíinii yaa bilóós .
20:18:017:0	Átsé ádaa nahasne'ígíí t'áá aaníí nahalin łeh , nidi bił kééhojit'íinii ákwii yigháahgo ts'ídá ájít'éegi haa nahalnih .
20:18:018:0	Diné ła' ahinídiiltłi'go bá yáá'iilt'eehgo yee hidiiłheeł , áádóó dahayóii doo ahináádadiijahgóó áyoolííł .
20:18:019:0	Hak'is bíni' jiił'a'ii bíni' nízhdooshǫǫłígíí éí bidziilgo kin haal'áago jidoołnéłígíí biláahgo nantł'ah áádóó hak'is bił ahinízhdiiltłahígíí éí naat'áanii bikin bich'ą́ą́h dá'deelkaal nahalin .
20:18:020:0	Diné yee yáłti'ígíí yee hwiih nilį́į doo , áádóó lą'í yee hahadziihii yee hwiih nilį́į doo .
20:18:021:0	Aniné áádóó iiná baa yájíłti'ii bohoolnííł , áádóó éí ájínínígíí ayóó'ádayó'níinii aneest'ą' nahalingo deildeeł doo .
20:18:022:0	Hwe'asdzą́ą́ dooleełii bik'ízhníyáii yá'át'éehii shójoost'e' , áádóó Bóhólníihii bits'ą́ą́dóó bee ach'oha'níinii nishójiyoołt'eeh doo .
20:18:023:0	Diné badahojoobá'íii ná'ookąąh t'éí chodayooł'į́ , nidi diné da'at'íinii t'áá na'níle'dii hadahadziih .
20:18:024:0	Diné éí hak'isóó t'óó ahayóigo t'áá éí ła' náháłchǫǫh , nidi bił hajíí'áázh biláahgo náánáła' áhánígo k'é hó'níinii hólǫ́ .
