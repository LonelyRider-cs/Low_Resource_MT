20:23:001:0	Naat'áanii bił adííyį́į́ł biniyé bił dah níkeehgo nidááhgóó naazkáanii hanisíidgo hazhó'ó baa nitsíníkees doo .
20:23:002:0	Ayóogo íyą́ągo nizágí bich'į' béésh dah yí'áałgo íyánígíí t'ą́ą́' kwíínísin .
20:23:003:0	Ch'iyáán yee ni'dileehígíí bąą bich'iyą' ałtaaskąądí t'áadoo bídin nílíní .
20:23:004:0	Adíít'įįłígíí t'áadoo baa naanish niiłhéhí ; t'áadoo t'áá éí t'éí baa nanináhí .
20:23:005:0	T'áadoo nánídlíiniísh hadínííltsééł ? Háálá yót'áahdi atsá naat'a'ígíí nahalingo dajit'íinii bit'a' ádayiił'įįhgo yóó'adahat'ah .
20:23:006:0	Bił hatsxohii bibááh t'áadoo niyání , áádóó ałtaaskąądii yiyánígíí t'áadoo bídin nílíní .
20:23:007:0	Háálá t'áá ádíyi'ídi nitsíkeesígi át'éego t'áá ákót'éego hiná . Íyą́ áádóó ídlą́ , niłní , nidi bijéí biyi'dóó doo hánígo naa nitsíkees da .
20:23:008:0	Ch'iyáán yíníyą́ą́' yę́ę béédíílkoh áádóó nizaad daalkanii t'áadoo biniyéhí da doo .
20:23:009:0	Doo áhályáanii t'áadoo bich'į' yáníłti'í , háálá saad bee hódzáanii bee yáníłti'ígíí yidoo'įįł .
20:23:010:0	T'áá náshiinídą́'ídi kéyah bee bééhózin biniyé tsé adaastsih yę́ę doo nahjį' kódadíílíił da . Áłchíní bizhé'é ádaadinii dabikéyah t'áadoo bee ádíhwíínílníhí ,
20:23:011:0	háálá Náádabidiyoołnihii ts'ídá t'áadoo bee bóodziilí da ; ádéíníł'įįdii biniinaa naa nídóot'įįł .
20:23:012:0	Bí na'niltinii nijéí baa diní'aah áádóó saad bee ił ééhózinii yísíníłts'ą́ą́' .
20:23:013:0	Áłchíní bee hasht'e'nehedlóosii t'áadoo bits'ąą síníłtání , háálá náníníłhaalgo doo dadootsaał da .
20:23:014:0	T'áá bí tsin bee nídínííłhał , áko hool'áágóó ti'hoo'nííh bił haz'ą́ bits'ą́ąjį' bii' sizíinii yisdádííłtééł .
20:23:015:0	Shiye' nílíinii , nijéí hóyą́ągo shijéí bił hózhǫ́ǫ dooleeł , t'áá shí shijéí bił nihoozhǫǫh doo .
20:23:016:0	Jó , t'áá ákogi át'éego yáníłti'go shijéí bił nihoozhǫǫh doo .
20:23:017:0	Ádił nida'iilzíihii t'áadoo nijéí bee yiníłch'į́dí , nidi t'áá áłahjį' Bóhólníihii díínísin .
20:23:018:0	Háálá t'áá aaníí náás ná honít'i' doo , áádóó nił chohoo'íinii doo nits'ą́ą́' k'éé'doolchǫǫł da .
20:23:019:0	Íísíníłts'ą́ą'go honíyą́ , shiye' , áádóó yínááłgóó nijéí baa áhólyą́ .
20:23:020:0	T'áá áłahjį' wáin adeisłíinii t'áadoo bitahgi nanináhí , áádóó ayóogo da'alghałii t'áadoo bitahgi nanináhí .
20:23:021:0	Háálá da'adláanii áádóó ayóogo da'alghałii té'é'į́ bidi'nóoghą́ą́ł , índa bił t'éí yaa naagháii bi'éé' anilí t'éí dooleeł .
20:23:022:0	Nizhé'é nishchíinii yísíníłts'ą́ą́' , áádóó nimá haastihgo t'áadoo ni'íní .
20:23:023:0	T'áá aaníinii nahíłniih ; t'ááká éí naa nahóniih lágo ; hódzą́ áádóó bína'niltinii índa bee ak'idi'yiitįįh ałdó' nahíłniih .
20:23:024:0	Diné t'áá ákogi ááníiłii bizhé'é baa bił nihoozhǫǫh doo , áádóó haye' há yizhchíinii hóyą́ągo nooséełii baa hoł hózhǫ́ǫ doo .
20:23:025:0	Háni'dii nizhé'é áádóó nimá bił hózhǫ́ , áádóó nishchínígíí háni'dii naa bił nihoozhǫǫh .
20:23:026:0	Shiye' nílíinii , nijéí shaa diní'aah áádóó ánísht'éii hazhó'ó hanisíid le' .
20:23:027:0	Háálá kin yąąh sizíní éí wóyahgo tó bá ígeedígíí nahalin índa adiléii éí ahoodzą́ągo bidáa'jį' heets'ózígíí nahalin .
20:23:028:0	Agha'ii'níiłii nahalingo aa háasdáa łeh , áádóó diné bida'asdzą́ą́ yinda'alo'go ádeile'go k'ee'ąą yilzhish .
20:23:029:0	Háísh yíiyá ní ? Háísh yínííł nilį́ ? Háísh saad hółǫ́ ? Háísh saad biiłhé ? Háísh t'áadoo biniinaanígóó tídááná ? Háísh bináá' łichxíí' ?
20:23:030:0	Nízaadgóó da'adláanii lą́ą ; wáin ałtaa nínádeidzi'ii haintáii lą́ą .
20:23:031:0	Wáin bighá jíchii'go t'áadoo baa nánít'íní ; bee adlání bee siką́ągo bizhéé' ha'niłhoshgo ayi' góyaa ahidinaadgo t'áadoo baa nánít'íní .
20:23:032:0	Bílátah dahalzhishgo tł'iish nahalingo adiłhash , áádóó tł'iish ánínígíí nahalingo adiłhash .
20:23:033:0	Doo béédahózinii nił át'į́į doo , áádóó nijéí biyi'dóó nahagizgo ádaat'éii bee yáníłti' doo .
20:23:034:0	T'áá aaníí tónteel biyi'di dah nani'eeł nahonílin doo , doodaii' tsinaa'eeł ałníi'gi tsin dego yaa'áa łeígíí bílátahgi binahizhdíłtį́ nahonílin doo .
20:23:035:0	Nídashideests'in , nidi t'áadoo haada yisdzaa da , diníi dooleeł . Nídashineesxaal , nidi t'áadoo baa ákoniizį́į' da . Hahgo lá ch'éédeesdził lá ? Ła' hanáádínéeshtaał , diníi dooleeł .
