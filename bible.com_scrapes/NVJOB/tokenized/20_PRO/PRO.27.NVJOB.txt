20:27:001:0	Yiską́ągo kót'ée dooleeł , diníigo nahó'áago t'áadoo bee ádaa hó'niihí , háálá yiską́ągo ádahodooníłígíí doo nił bééhózin da .
20:27:002:0	Ni éí t'áadoo ádaa hó'niihí , nidi náánáła' naa haniih le' ; t'áá ni éí dooda , nidi ayóní nilíinii éí t'áá áko .
20:27:003:0	Tsé éí nidaaz áádóó séí ałdó' nidaaz , nidi doo áhályáanii áháłchįįhígíí éí tsé áádóó séí biláahgo áníłdáás .
20:27:004:0	T'áá íiyisí áháchį' éí doo ats'ííd át'é ; áháchį' éí t'áá biláahgo k'ee'ąą dzoołhał , nidi háísh éí łe'hasin yíníłdzil doo ?
20:27:005:0	Ayóó'ó'ó'ní nanil'inii biláahgo aditeh yit'íní óolzinjí agháago yá'át'ééh .
20:27:006:0	Hak'is adahodiłnih nidi éí ba'ahódlí , nidi hwe'ana'í náhoots'ǫsgo éí na'adlo' ádaat'é .
20:27:007:0	Diné hwiih silį́į'ii éí tsés'ná bitł'izh doo yinádízįįh da , nidi diné dichin nilíinii éí dadích'íi'ii t'áá ałtso bił łikan .
20:27:008:0	Diné kééhat'į́į́dóó dah diiyáhígíí éí tsídii bit'oh yik'i sidáhídóó dah diit'a'ígíí nahalin .
20:27:009:0	Ak'ah áádóó łikání dahalchinii ajéí yił nihooshǫǫh ; diné bik'is nizhónígo kót'é bidííniidii ałdó' t'áá ákót'é .
20:27:010:0	T'áá ni nik'is índa nizhé'é bik'is yóó'adóó'ááł lágo ; báhádzidgo nich'į' áhooníiłgo bił háíní'áázh bił yah óoya' lágo . Bił háíní'áázh doo deeghánídi kééhat'ínígíí bilááh át'éego bił kééhót'íinii béíníyáájí yá'át'ééh .
20:27:011:0	Shiye' , honíyą́ áádóó shijéí bił hózhǫ́ǫgo ánílééh , áko t'óó baa yáhásinígi át'éego shá nahałt'i'ígíí bich'į' hááhásdziih doo .
20:27:012:0	Diné hóyáanii éí doo yá'áshóonii yiyiiłtséehgo yits'ąą nídít'į́į́h , nidi doo hóyą́ą́góó naagháii éí yich'į' t'áá háoghááh , áádóó yik'ee ti'hoonih .
20:27:013:0	Dé'éyóní bá sézį́į dooleeł , níigo naaltsoos bikáá' bízhi' áyiilaii ííshją́ą́ bi'éétsoh nídidííłtsos , áádóó ałjiłnii bá ákójít'į́įgo bee nihozhní'ánígíí binahjį' hwíínítą' doo .
20:27:014:0	T'óó haiłkááhdą́ą́' diné náádii'nahii ayóó íits'a'go bik'is yik'ijidlíigo yich'į' yáłti'ii éí t'óó báhádzidgo yá haadzíi'go át'é .
20:27:015:0	Nahałtingo t'áá áłahjį' hóne'jį' tó nahidilch'ą́łígíí éí asdzání saad biiłhéii bił t'áá aheełt'é .
20:27:016:0	Áko éí asdzání doo saad biiłhéégóó ádzósingo bízhneel'áanii doo níyolgóó ádzósingo ałdó' bízhneel'ą́ą doo , áádóó nish'náájí hála' bee ak'ah tó nahalinígíí dziiłtsoodgo hálágiizhdę́ę́' doo hadadeesxį́į́góó ádzósingo bízhneel'ą́ą doo .
20:27:017:0	Béésh éí náánáła' béésh deeníigo áyiił'įįhígi át'éego diné ałdó' bik'is hazhó'ógo nitsíkeesgo áyiił'įįh .
20:27:018:0	T'áá háiida fig sikaadii yaa áhályáanii éí yąąhdóó adooyį́į́ł áádóó diné binanit'a'í yaa áhályáanii bił ídlį́į doo .
20:27:019:0	Tó siką́ągo bii'jį' ádizhníl'įįhgo t'áá hó ázdiiltséhígi át'éego hak'is hajéí át'éegi yee hwééhósin doo .
20:27:020:0	Hool'áágóó ti'hoo'nííh áádóó até'él'į́ ts'ídá doo hwiih yileeh daígi át'éego diné bináá' yee dayiiłtse'ii ts'ídá doo hwiih daaleeh da .
20:27:021:0	Ásaa' bii' béésh łigaii bąąh hadilyį́hí béésh łigaii bá át'é , áádóó déédíljah bii' góne' óola dilyį́hí óola bá át'éhígi át'éego diné t'áá ha'át'íí shį́į́ bee haa ha'niihígíí bee bééhózin .
20:27:022:0	Azhą́ diné doo áhályáanii tsé daashjéé' bikáa'gi tł'oh naadą́ą́' bił tsé daashch'íní bee yíník'ą́ą nidi , bidoo áháyą' doo bits'áhodooleeł da .
20:27:023:0	Nidibé dah danéelkaadígíí t'áá íiyisí nił bééhózin , áádóó nilį́į́' nidanilkaadígíí hazhó'ó bitaa nighalgo hanisííd ,
20:27:024:0	háálá jit'íinii doo hool'áágóó hólǫ́ǫ da áádóó t'ááłá'í jinít'i'ii ahijoolchííłgóó naat'á ch'ah doo hatah yilts'ił da doo .
20:27:025:0	Tł'oh nááháashjoolii áádóó bikéédę́ę́' tł'oh náánéitsoh índa dziłdę́ę́' nanise' bąąh da'adáanii áłah ádaalyaago yah adahaasgį́ .
20:27:026:0	Dibé yázhí bee nik'i adilkǫǫhii át'é , áádóó tł'ízí bą́ą́h ílínígíí éí kéyah bik'é nehelyé .
20:27:027:0	Áko ni lá , na'áłchíní lá índa ch'ikéí ná nidaal'a'í bił tł'ízí bibe' nihíneel'ą́ą doo .
