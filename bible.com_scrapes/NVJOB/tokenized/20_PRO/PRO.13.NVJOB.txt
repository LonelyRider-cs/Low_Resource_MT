20:13:001:0	Aye' hóyáanii bizhé'é yínabiniłtinii yiyíists'ą́ą́' , nidi diné ánahałt'i'ii éí bich'ahojishkéego doo yiyíists'ą́ą' da .
20:13:002:0	Diné yá'át'éehgo yáłti'ii éí yá'át'éehii yiyą́ą doo , nidi diné nináda'dii'aahii éí doo ats'ííd dabijíłkiin doo .
20:13:003:0	T'áá háiida bizaad yaa áhályą́ągo yáłti'ii éí hináa dooleeł , nidi diné t'áá ádzaagóó yádíłtihii yee átí'ádiil'įįh .
20:13:004:0	Bił hóyée'ii bii' sizíinii t'áadoo le'é yídin nilíinii doo bee haleeh da , nidi diné haleeyee át'íinii bii' sizíinii bá yá'át'éehgo áhooníił doo .
20:13:005:0	Diné t'áá ákogi át'éii wooch'ííd yijoołxá , nidi diné doo yá'áshóonii éí nádį́'ídi t'óó haa'ih , áádóó t'óó haa yánáhásįįh .
20:13:006:0	Diné t'áá ákogi át'éego joogáałii éí t'áá ákogi ájít'ínígíí haa áhályą́ , nidi diné ádił ni'iisíihii éí doo yá'áshóonii hak'eh didleeh .
20:13:007:0	Diné at'į́ á'díl'íinii hólǫ́ , nidi t'áadoo bee hólóní da , áádóó diné baa hojoobá'í á'díl'íinii hólǫ́ , nidi t'áá íiyisí bidziilgo dah ooléeł łeh .
20:13:008:0	Diné biyódí yee hináanii ách'ą́ą́h neilyé , nidi diné baa hojoobá'ígíí t'áadoo bizéé' yidó'áłí da .
20:13:009:0	Diné t'áá ákogi át'éii nizhónígo adinídínígíí nahalin , nidi diné doo yá'áshóonii bee hool'iní neeztsizii nahalin .
20:13:010:0	Ádaa ha'niih bee ahinídiiltłáád t'éí nihwiileeh , nidi kót'é dabidi'níigo dayíists'ą́ą'ii éí hódzą́ át'é .
20:13:011:0	Jit'íinii t'áadoo bik'éna'azhnishí shóozt'e'ii t'áá áko ábi'niidįįh , nidi diné naalnishgo áłah é'éléehii éí t'ah yówehgo bá bilááh yileeh .
20:13:012:0	Bíká hoł chohoo'íinii doo hah ánééhgóó hajéí bąąh nahodookał , nidi laanaa jinízinii haleehgo éí iiná tsin sikaadii át'é .
20:13:013:0	T'áá háiida saad bee hódzą́ yiyíí'įįdígíí éí atíhodi'doolnííł , nidi bik'eh ó'oo'níiłii yidísinígíí bich'į' ni'doolyééł .
20:13:014:0	Diné hóyáanii yee has'áanii éí iiná háálíinii át'é , áko éí anoonééł biloh bits'ą́ąjį' dashdidoogááł .
20:13:015:0	Yá'át'éehgo ak'i'da'diitįįhii bich'oha'neeh , nidi nináda'dii'aahgo dahináanii éí bá nahontł'ah .
20:13:016:0	Diné dahóyáanii t'ááłá'í nítínígo bił bééhózinígíí yaa nidaakai , nidi diné doo áhályáanii bidoo áháyą' bééhózínígo ádeile' .
20:13:017:0	Diné doo yá'áshóonii hane' nei'áii doo yá'át'éehii yiih yilwo' , nidi ba'ahódlíigo naal'a'í éí hadaałt'é áná'oodlííł .
20:13:018:0	Diné hasht'e'nináhodi'doodlóosgo doo dziniizį́į'ii éí haa hojoobá'í áádóó t'óó haa yáhásin doo , nidi hodidooteh hoł nilíinii éí diné bich'į' ajílį́įgo áho'diilyaa doo .
20:13:019:0	Laanaa hwiindzinii bohool'įįhgo éí ayi' sizíinii bił bik'e'ahwiih , nidi diné doo ádahalyáanii éí doo yá'áshóonii bits' á'doodááł doo deíłdin da .
20:13:020:0	Diné dahóyáanii bił jookahii éí hojíyą́ą doo , nidi diné doo ádahalyáanii béézhdiilwo'ii bik'ee ti'náhwiizhdoo'nih .
20:13:021:0	Ádił nida'jiisíihii doo yá'áshóonii shódahwiidoołt'eeł biniyé nidahoniłché , nidi diné t'áá ákogi ádaat'éii éí yá'át'éehii bich'į' ninádahidoolyééł .
20:13:022:0	Diné yá'át'éehii binálíké bíí' dadooleełii yá ats'éidi'ááh , áádóó diné ádił nida'iisíihii binaalye'é dah yoot'įįłígíí diné t'áá ákogi ádaaníiłii bá hasht'e'nii'nił .
20:13:023:0	Kédaayah índa bikáá' k'i'doolyáago ákwii badahojoobá'ígíí ch'iyáán t'óó ahayóí bá hólǫ́ǫ łeh , nidi doo ákwii áhooníiłii biniinaa hats'ą́ą́' nidahachǫǫh .
20:13:024:0	Habee atsxis áádzísįįdii éí haye' jijoołxá , nidi haye' ayóó'ájó'níinii éí nínázníłtsxis doo .
20:13:025:0	Diné t'áá ákogi át'éii hwiih yileehjį' ayą́ , nidi diné doo yá'áshóonii bibid dichin nilį́į łeh .
