20:29:001:0	Diné ła' t'áá ahą́ą́h hach'anáhodishkeehgo áádóó t'óó tsé'édinda doo adzíists'ą́ą' da dzizlį́į'go t'áadoo hooyání atíhodi'doolnííł , áko éí t'áadoo bidééłníní da .
20:29:002:0	Diné t'áá ákogi ádaat'éii náás dikahgo diné baa bił nidahoozhǫǫh doo , nidi diné doo yá'áshóonii bóhólníihgo éí diné yínííł danilį́į łeh .
20:29:003:0	T'áá háiida hódzą́ ayóó'ájó'níinii éí hazhé'é bił hojíshǫ́ , nidi diné éí ałjiłnii bił ahéézhdiilwo'ii hanaalye'é t'óó bee nijiné .
20:29:004:0	Aláahgo naat'áanii t'áá ákogi ááníłígíí bee diné kéyah yikáá'góó kééhat'ínígíí hasht'e'niijih , nidi naat'áanii éí bee naho'diiniihii yókeedii éí t'óó hoł tani'doogish .
20:29:005:0	Bił kééhojit'íinii bich'į' ájíníigo baa hojiniihgo éí łoh ádá ninájít'ááh .
20:29:006:0	Diné doo yá'áshóonii bee haz'áanii k'íiníti'go łoh yiih yighááh , nidi diné t'áá ákogi át'éii hataałgo bił nihoozhǫǫh łeh .
20:29:007:0	Diné t'áá ákogi át'éii éí badahojoobá'íii bee bá nahaz'áanii yee yaa nitsíkees , nidi diné doo yá'áshóonii doo t'áá k'ad bił bééhoozin da .
20:29:008:0	Diné ándahałt'i'ii éí kin haal'áagi kéédahat'íinii yá nídahałchįįhgo áyiił'įįh , nidi diné dahóyáanii éí áháchį' nahjį' kódeile' .
20:29:009:0	Diné hóyáanii éí diné doo áhályáanii yił ałghadit'áahgo doo áhályáanii báháchį'go , doodaii' anádlohgoda ałghadit'áhígíí doo niit'éeh da .
20:29:010:0	Diné nideiłtseedgo dił ats'ádaazlį́įgo ádeile'ii éí diné ba'át'e' ádinii yik'ee dadiniih , nidi diné t'áá ákogi ádaat'éii éí diné ba'át'e' ádinii yá atídaat'į́ .
20:29:011:0	Diné doo áhályáanii t'áá bánáháchįįh bik'eh t'áá ákǫ́ǫ́ t'áá ałtso yaa halne' , nidi diné hóyáanii éí t'óó yił déesxéél .
20:29:012:0	Naat'áanii nilíinii wooch'ííd yiyíists'ą́ą'go diné bá nidaal'a'ígíí t'áá ałtso doo yá'ádaashǫ́ǫ da daaleeh .
20:29:013:0	Diné bahojoobá'íii áádóó diné ade áhósinii díí yee ahéédiit'ash : éí t'áá ájíłah Bóhólníihii hoł ch'í'diiłdlaad .
20:29:014:0	Aláahgo naat'áanii ba'ahódlíigo diné badahojoobá'íii yá nihodiyii'aahgo hool'áágóó bohoníłdzilgo nant'áago ádoolnííł .
20:29:015:0	Náhodi'nilghałgo áádóó nahodi'ditehgo bee hojiyąąh , nidi áłchíní doo baa hwiinít'į́į́góó t'áá bí nízinígi ááníi łgo bimá baa yánízin łeh .
20:29:016:0	Diné doo yá'ádaashóonii łą́ yileełgo bee haz'áanii hitíihii ałdó' k'ee'ąą dilzhish , nidi hak'eh dahodeesdlį́į'go diné t'áá ákogi ádaat'éii dahoníł'į́į doo .
20:29:017:0	Niye' hasht'e'nináhídlóós , áko bee háánílyį́įh doo , t'áá aaníí nii' sizíinii bił hózhǫ́ǫgo íidoolííł .
20:29:018:0	Bik'ehgo dooleełii ádingo diné t'áá áhoodzaagóó dildah , nidi Diyin God yee has'áanii bik'eh hojíł'íinii éí hoł hózhǫ́ .
20:29:019:0	Naal'a'í éí doo saad t'éiyá bee hasht'e'ninádoodlóos da ; azhą́ ak'idi'yiitįįh nidi , doo kót'é níi da .
20:29:020:0	Diné t'áadoo nitsíhodeeskézí hahadziihiísh bééhonísin ? Jó , diné doo áhályáanii haláahgo bá chohoo'į́ .
20:29:021:0	Diné há naal'a'í t'áá áłchíní nilį́į́dą́ą́' baa jé'jólnáago neeyą́ągo haye' ídidoolnííł .
20:29:022:0	Diné bánáháchįįhii diné ahinéidiiłjah łeh , áádóó diné hashké nídzinii bee haz'áanii hitíihii bii' hadeezbin .
20:29:023:0	Diné bibee ádaa hodzódli' akéédę́ę́' nibidoołt'eeł , nidi diné a'ohgo ádaa nitsíkeesii diné bił jílį́į doo .
20:29:024:0	T'áá háiida ani'įįhii bił ałch'ojí'níinii éí hwii' sizíinii bik'eezhdiniih ; ádee ha'didziih yidiits'a' , nidi t'áadoo haadzíi' da .
20:29:025:0	Diné bił yée'ii éí yee łoh ádá nii'ááh , nidi diné éí Bóhólníihii yaa dzólíii bá hasih haz'ą́ą doo .
20:29:026:0	T'óó ahojíyóí éí naat'áanii shich'ijí astą́ą doo daznízin , nidi diné t'áá ałtso doo haada yit'éégóó bá nihodiit'aahígíí éí Bóhólníihii bits'ą́ą́dę́ę́' nihwiileeh .
20:29:027:0	Diné doo ákwii át'éii éí diné t'áá ákogi ádaat'éii doo dabíłdin da , áádóó diné k'éhézdongo yigáłígíí éí diné doo yá'ádaashóonii doo dabíłdin da .
