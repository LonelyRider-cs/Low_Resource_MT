21:4:001:0	Áko tsínáádíkéezgo oo'áłígíí biyaagi ałde áhólzin baa nida'aldeehígíí t'áá ałtso háísid nít'éé' ; jó , bide ádahólzinígíí dabinák'eeshto' yiiłtsą́ , áádóó yee hada'íídóolniiłii ádin , áko bide ádahósinii adziil bee dahólǫ́ , nidi bide ádahólzinígíí hadabidi'yoołnihii ádin .
21:4:002:0	Ákót'é bąą t'ahdii dahinánígíí biláahgo t'áá íídą́ą́' daneeznáanii bá baa shił hózhǫ́ .
21:4:003:0	Nidi díí t'áá áłah biláahgo t'ah doo ho'dichíii éí oo'áłígíí biyaagi doo yá'áshóonii baa da'íldéehii t'áadoo jiił tséhíjí há yá'át'ééh .
21:4:004:0	Áko yéego na'anish índa naanish baa nida'digį' danilíinii t'áá ałtso biniinaa diné ahił kééhat'íinii ahoolch'į́įdgo yiiłtsą́ . Díí ałdó' t'áadoo nánídlíní da áádóó níyol ch'ééh bíjílyeed nahalin .
21:4:005:0	Doo áhályáanii t'óó ałnádéesnii'go té'é'į́ bi'niiłhééh .
21:4:006:0	Hála' t'áá ałch'ishjí t'áá bizááká bee joolnishgo níyol ch'ééh bíjílyeed nahalinígíí éí biláahgo t'ááłáhíjí hálák'eegi hasyéél hadeezbingo yá'át'ééh .
21:4:007:0	Ákohgo tsínáádíkéezgo oo'áłígíí biyaagi t'áadoo nánídlíní daígíí yiiłtsą́ .
21:4:008:0	Diné ła' t'áá sáhí naaghá , índa doo ła' bináánáoltą' da ; ba'áłchíní áádóó yił háá'áázh doo hólǫ́ǫ da ; ákondi binaanish t'áá át'é doo bá nihonít'i' da , doodaii' at'į́į nidi , doo bił sihgóó yiníł'į́ , doo nidi kóníi da , Háísh bá naashnishgo baa dahoneeninii bąąh ádísht'į́ ? Díí ałdó' t'áadoo nánídlíní da ; t'áá aaníí , naanish bik'e'íyée'ii át'é .
21:4:009:0	T'áá łashdilt'éhígíí biláahgo nizhdilt'ééjígo yá'át'ééh , háálá hanaanish silį́į'ii bik'é yá'át'éehii hach'į' ninádoolyééł .
21:4:010:0	Háálá naa'azhníídee'go , t'áá łah dilt'éhí bik'is néididoodzį́į́s , nidi t'áá sáhí nijigháago naa'ajíígo'ii éí doo hojooba' ájíníi da , háálá ła'da háká adoolwołgo náhodidoodzį́įsii ádin .
21:4:011:0	Náá'áłdó' nidilt'éego t'ááłáhígóó shitéezhgo ałhee honeesdo doo , nidi t'áá łah dilt'éhígo t'áá sáhígo hait'éegoshą' hwee honeezdo doo ?
21:4:012:0	Áádóó diné t'ááłá'íígíí hach'į' nídiidzáago nizhdilt'éego t'éiyá doo hak'eh hodidoodleeł da , áádóó tł'óół táadi ahą́ą́h nániilyáago éí doo hah k'ídoodlał da .
21:4:013:0	Aláahgo naat'áanii haastihii doo áhályáanii kót'éego bidi'doo'niiłígíí doo yinízin da silį́į'ii biláahgo dinééh hóyáanii áádóó hojooba' át'éii agháago yá'át'ééh .
21:4:014:0	Háálá azhą́ bee óhólníihgo bił haz'áanii biyi' baa hojoobá'ígo bi'dizhchį́į nidi , aláahgo naat'áanii dooleeł biniyé awáalyaadę́ę́' ch'ínádzá .
21:4:015:0	Oo'áłígíí biyaagi dahináanii t'áá ałtso éí hakéé' góne' dinééh hatsásk'ehgi sizį́į dooleełígíí yił deíkáahgo yiiłtsą́ .
21:4:016:0	Dadine'é hahakáhígíí t'áá ałtso doo ninít'i' da ; binazhnit'áhígíí t'áá ałtso doo ninít'i' da , nidi akée'di nidahaaskaii doo haa bił nidahoozhǫǫh da doo . T'áá aaníí , díí ałdó' t'áadoo nánídlíní da áádóó níyol ch'ééh bíjílyeed nahalin .
