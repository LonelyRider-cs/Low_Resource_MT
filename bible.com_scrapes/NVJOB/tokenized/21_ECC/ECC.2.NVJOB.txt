21:2:001:0	T'áá shiyi'ídi ádíshní , Baa nił honeeninii bee nééhodeesįįł , áko t'áá íiyisí baa honeenigo baa nił hózhǫ́ǫ doo . Jó , díí ałdó' t' áadoo nánídlíní da .
21:2:002:0	Dloh hasin éí áhodiigis , áádóó honeeni éísh ha'át'íí ííł'į́ ? dishní .
21:2:003:0	T'ahdii shijéí biyi'dóó hódzą́ shoolóosgo , Haa lá yit'éego shits'íís éí wáin bee bił honishǫ́ǫ dooleeł lá , nisingo shintsíkees nisíłkáá' , áádóó , Haa lá yit'éego doo hóshkał yideestsoł lá , niizį́į́' . Yádiłhił biyaagi diné ba'áłchíní nida'iisdįįd bijį́įjį' ha'át'íí yá'át'ééh shį́į́ yaa nidaakai dooleeł lá éí shił bééhodoozįįł , niizį́į́' .
21:2:004:0	Naanish ayóó ádaat'éii íishłaa ; kin nidasínil ; ch'il na'atł'o'ii ádá k'idadíla' .
21:2:005:0	Dáda'ak'ehgo áádóó dahootsogo ádahooshłaa índa tsin bineest'ą' nídahoodleełii t'áá ał'ąą ádaat'éii ákwii ádá k'idadíla' .
21:2:006:0	Tsin danilzéego tsin deíl'áhígíí bitahgóó be'ek'id naazyį́įgo ádaashłaa .
21:2:007:0	Nidaalte' áádóó asdzání nidaalte' naháłnii' índa shikin góne' naalte' nidahaazhchį́ . T'áá shítséedi Jerúsalemgi nidant'áá nít'éé' yę́ę t'áá ałtso biláahgo shá dah da'néelkaad , índa alį́į́' shá dah danéelkaad .
21:2:008:0	Béésh łigaii áádóó óola índa aláahgo naat'áanii áádóó bił hadahwiisdzodę́ę́' dabiyódí áłah íishłaa ; diné dahataałii áádóó asdzání dahataałii nídiinil índa diné yaa bił dahózhóonii t'áá ałtso shóiséłt'e' .
21:2:009:0	Ákohgo ayóó ánísht'é áádóó t'áá shítséedi Jerúsalemgi nidant'áá nít'éé' yę́ę t'áá ałtso haláahgo asist'įįd ; shibee hódzą' ałdó' t'ahdii shee hólǫ́ .
21:2:010:0	Áko t'áá ha'át'íhída shináá' bił bidááháníinii nishóhoosht'eeh nít'éé' ; bee ił hózhóonii shijéí bich'į' doo baa nishchį' da nít'éé' , háálá shinaanish t'áá ałtso shijéí yaa bił nihoozhǫǫhígíí shinaanish bik'é shich'į' naalyáii át'é .
21:2:011:0	Ákohgo t'áá shí binshishnishii áádóó shinaanish t'áá át'é baa nisíyáhígíí nééł'į́į́' , áko nít'éé' t'áá át'é ts'ídá t'áadoo nánídlíní da , jó'akon , áádóó níyol ch'ééh bíjílyeed nahalin índa oo'á łígíí biyaagi t'áadoo bee bilááh náodle'í da .
21:2:012:0	Áádóó łahgo át'éego tsínáádíkéezgo bee hódzáanii áádóó áhodiigis índa doo hóshkał nabik'ítsísíłkééz , háálá diné éí aláahgo naat'áanii bikéédę́ę́' aláahgo naat'áanii náádzísdlį́į'ii ha'át'íí baa nizhdoogaał ? Jó , t'áá íídą́ą́' ła' daadzaa .
21:2:013:0	Ákohgo adinídíín éí chahałheeł yiláahgo át'éhígi át'éego bee hódzáanii éí doo hóshkał yiláahgo át'éhígíí shił bééhoozin .
21:2:014:0	Diné hóyáanii bináá' yee ákonízin nidi , doo áhályáanii chahałheeł yii' yigááł áádóó t'áá aheełt'éego bich'į' áhoníiłgo baa ákoniizį́į́' .
21:2:015:0	Ákohgo t'áá shiyi'ídi ádíshní , Doo áhályáanii bich'į' áhodooníłígi át'éego shí ałdó' shich'į' ákóhodoonííł ; ákoshą' ha'át'íí biniyé shí t'áá íiyisí honisą́ą́ nít'éé' ? Áádóó t'áá shiyi'ídi ádííniid , Díí ałdó' t'áadoo nánídlíní da lá .
21:2:016:0	Háálá doo áhályáanii doo bééhodoonih daígi át'éego diné hóyáanii ałdó' hool'áágóó doo bééhodoonih da ; jó , yoołkááłgóó háadida t'óó baa dahoyoos'nahii ádaat'ée dooleeł . Dooládó' diné hóyáanii áádóó diné doo áhályáanii t'áá aheełt'éego ninée da lá !
21:2:017:0	Éí bąągo oo'áłígíí biyaagi naanish baa nida'aldeehígíí doo shił yá'áshǫ́ǫ́góó bąą iiná jooshłxáá nít'éé' , háálá éí t'áá ałtso t'áadoo nánídlíní da , áádóó níyol ch'ééh bíjílyeed nahalin .
21:2:018:0	T'áá aaníí , oo'áłígíí biyaagi shinaanish t'áá át'é binshishnishii bits'ą́ą́dóó hazlį́į'ii jiisíłxáá' , háálá shikéé' áhásdįįdgo shóisíłt'e' yę́ę shikéédę́ę́' náánáádáałii bíí' dooleeł .
21:2:019:0	Áko éí diné hóyą́ą dooleełgo , doodaii' doo áhályą́ą da dooleełgo háísh bił bééhózin ? Ákondi éí oo'áłígíí biyaagi shibee hódzą' bee shéého'dílzinii binahjį' shinaanish daazlį́į'ii t'áá át'é yinant'áa doo . Díí ałdó' t'áadoo nánídlíní da .
21:2:020:0	Éí bąągo oo'áłígíí biyaagi naanish t'áá át'é baa nisíyáhígíí t'áá íiyisí shijéí yąąh nahóółkaad .
21:2:021:0	Háálá hódzą́ bee áádóó ił ééhózin bee índa iichįįh bee diné naashnishgo shóyoost'e'ii t'áadoo yiniyé naashnishii yeididoo'ááł . Díí ałdó' t'áadoo nánídlíní da índa t'áá íiyisí doo yá'áshǫ́ǫ da .
21:2:022:0	Háálá oo'áłígíí biyaagi diné ła' hanaanish silį́į'ii , áádóó t'áá hazááká bíká ájíít'įįdii ha'át'íish bee haadoodił ?
21:2:023:0	Háálá yínííł áádóó cha hasin bił hóyoołkááł ; t'áá aaníí , tł'ée'go nidi , háni' doo hanályį́įh da ; díí ałdó' t'áadoo nánídlíní da .
21:2:024:0	Diné ayą́ áádóó adlą́ índa binaanish yaa bił hózhǫ́ǫgo yaa naagháhígíí biláahgo bá yá'ánáánát'éeh dooleełii ádin ; díí ałdó' Diyin God bits'ą́ą́dóó hólǫ́ǫgo yiiłtsą́ .
21:2:025:0	Éí t'áá bídingo háísh bił honeełnigo ayą́ągo yíneel'ą́ ?
21:2:026:0	Háálá Diyin God éí t'áá bí diné yaa bił hózhóonii éí hódzą́ áádóó ił ééhózin índa ił hózhǫ́ yeidii'aah . Nidi ádił ni'iilzíihii áłah áda'ale'go áádóó ałk'i da'deesk'idgo ída'alne'go na'anishii yeidii'aah , áko bik'é nijishnishígíí Diyin God yaa bił hózhóonii yeididoo'ááł . Díí ałdó' t'áadoo nánídlíní da , áádóó níyol ch'ééh bíjílyeed nahalin .
