5:22:001:0	Nikwá'ásiní bibéégashii , doodaii' bidibéda yóó'ííyáhígíí yiniłtsą́ągo doo t'óó dínííł'įįł da ; t'áá ha'át'éegoda nikwá'ásiní bich'į' nát'ą́ą́' kónídíídlííł .
5:22:002:0	Éí bilį́į́' ílíinii doo áhánígi kééhat'į́į́góó , doodaii' doo bééhonísingóó t'áá ni nighangi bá baa áhólyą́ą doo , áádóó bilį́į́' ílíinii bilį́į́' yíká nihidíníitą́ą'jį' bá baa áhólyą́ą doo , áko índa bich'į' kónídíídlííł .
5:22:003:0	Áádóó bitélii ałdó' t'áá ákódíílííł áádóó bi'éé' índa nikwá'ásiní t'áadoo le'é yóó'ayiiníłígíí náhíláahgo ałdó' t'áá ákót'éego baa náhí'níił doo , doo éí t'óó dínííł'į́įł da .
5:22:004:0	Nikwá'ásiní bibéégashii , doodaii' bitéliida atiin bąąhgóó diniite'go doo t'óó dínííł'į́įł da , nidi bíká adíílwołgo bił nídidíídzį́į́s .
5:22:005:0	Asdzání éí diné bi'éé' doo bee hazhdít'ée da doo , doodaii' diné nidi asdzání bi'éé' doo bii' dziztį́į da doo , háálá ákódajit'ínígíí t'áá ádzíłtso éí Bóhólníihii nihiDiyin God bich'į' t'óó badají'ih .
5:22:006:0	Tsin bąąhgi , doodaii' ni'góoda at'oh bii' tsídii biyázhí shijée'go , doodaii' biyęęzhii sinilgo , ákohgo amá biyázhí , doodaii' biyęęzhii yik'i sidáago bik'ííníyáago doo t'áá bił nídidíínił da ,
5:22:007:0	nidi amáhígíí ts'ídá béédidííchiłgo ayázhíígíí t'éí nídidíínił , ákónít'į́įgo yá'át'éehgo ná áhooníił doo áádóó as'ahgóó níyoołkáał doo .
5:22:008:0	Kin ániidíii ádá áníléehgo bikáá'dę́ę́' bibąąhgóó tsé ahéédíítł' į́į́ł , áko áádę́ę́' t'áá háiida doo adah adootłish da , índa dił doo bee ádihodidíílt'ih da .
5:22:009:0	Ch'il na'atł'o'ii k'idíléego bita'góó náánáła' álástsii' t'ááká bił k'idóólééł lágo , éí ákwíinilaago t'áá áłah bineest'ą' bąąh hazlį́'ígíí yidoołchxǫǫł .
5:22:010:0	T'ááká béégashii áádóó télii yił ahąąh sizį́įgo bee nihoyółdlaad lágo .
5:22:011:0	Aghaa' áádóó na'at'ą́hí łigaii dits'idgo bee éé' ályaaígi át'éii doo biih díínáał da .
5:22:001:1	Bizháán naagháii bá bee nahaz'áanii
5:22:012:0	Nibeeldléí ák'ínáníltihígíí t'áá dį́į́'góó bijánil hólǫ́ǫgo ánéinil'įįh doo .
5:22:013:0	Diné t'áá háiida be'asdzą́ą́ hazlį́į'go yił biiską́ą́dóó bik'ijį' yijoosłxáa'go ,
5:22:014:0	nít'éé' t'áá ádzaagóó yaa halne'go díí asdzání doo ílíinii nahalingo áyiilaago ání , Díí asdzání bił ahaa nisht'áazhgo bił shiiską́ągo , nít'éé' diné bee haleeh nít'ée'go ásh'į́į́ lá .
5:22:015:0	Áko asdzání bizhé'é índa bimá éí asdzání t'ah doo diné bee haleehgóó bee bééhózinii yoołtsosgo kin haal'áagi yah a'atiiníjį' hastóí aląąjį' naazíinii yich'į' doo'ash .
5:22:016:0	Ákohgo asdzání bizhé'é éí hastóí aląąjį' naazíinii áyididooniił , Díí shitsi' éí diné ye'asdzą́ą́ dooleeł biniyé baa níłtį́į́ nít'éé' , áko doo yiniizį́į' da .
5:22:017:0	Jó'akon , t'áá ádzaagóó yik'i hodii'ą́ągo kóní , Nitsi' doo bizháán naagháa da lá . Ákondi kǫ́ǫ́ díí shitsi' éí diné bee ádingo bee bééhózinii át'é . Áádóó kin haal'áádóó hastóí aląąjį' naazíinii bidáahjį' éé' bee ééhózinígíí niidoołkał .
5:22:018:0	Áko kin haal'áádóó hastóí aląąjį' naazíinii éí diné nídeidínóołtsxis .
5:22:019:0	Áádóó béésh łigaii shékel wolyéii neeznádiingo ninázhdoodléełgo éí asdzání bizhé'é baa doo'nił , háálá Ízrel dine'é ch'ikę́ę́h yízhí doo ílíinii bee wójíigo ájiilaa . Áádóó hwe'asdzą́ą́ nilį́įgo nizhníłdįįd bijį́įjį' doo yóó'azhdidoo'áał da .
5:22:020:0	Nidi díí ch'íhoot'ánígíí t'áá aaníígóó ch'ikę́ę́h t'ah doo diné bee haleehii bee bééhózinii t'áadoo bééhoozingóó
5:22:021:0	ch'ikę́ę́h éí hazhé'é bighandóó ch'íhodi'doodlóosgo kintahdóó diné danilíinii tsé yee hoł nidazdoołniił , háálá Ízrel dine'é éí hazhé'é bik'éí danilíinii bitahgi baa yáhásinii baa nijiyá ; ákót'éego nihitahdóó doo yá'áshóonii nahjį' kódaoł'į́į doo .
5:22:022:0	Diné ła' asdzání bahastiin hólóonii yił shitéezhgo habi'deel'į́į'go , asdzání bił jineezhtézhígíí t'áá bił nahodi'dootsił . Kót'éego Ízrel dine'é bitahdóó doo yá'áshóonii nahjį' kódaoł'į́į doo .
5:22:023:0	Ch'ikę́ę́h éí diné ła' bił ahaazhdoot'ash biniyé bił ahazhdeet'ą́ągo , nít'éé' diné ła' hak'íníyáago hoł neezhtéezhgo ,
5:22:024:0	éí kin haal'áagi yah a'atiiníjį' nihodi'doot'ishgo tsé yee hoł nidazdoołniił ; éí ch'ikę́ę́h kintahgi nijigháa nidi háká i'doolwołígíí t'áadoo bíká hazhdoolghaazhgóó biniinaa hodi'yoolyééł áádóó éí diné bił kééhojit'íinii be'asdzą́ą́ dooleełígíí baa yáhásinígi ájiilaago biniinaa ałdó' hodi'yoolyééł . Kót'éego nihitahdóó doo yá'áshóonii nahjį' kódaoł'į́į doo .
5:22:025:0	Nidi ch'ikę́ę́h éí diné ła' bił ahaazhdoot'ashgo bił ahazhdeet'ą́ągo halgaigóó ajííyáago , nít'éé' diné ła' hak'íníyáago hoł ninídéelgo , diné ił nizhnídélígíí t'éiyá hodi'yoolyééł .
5:22:026:0	Nidi ch'ikę́ę́h éí doo haada dadoohłíił da ; hoł oodzí'ígíí biniinaa hodi'yoolyéełgi doo bą́ą́h ílį́į da ; jó , díí áhóót'įįdígíí éí diné bikwá'ásiní yik'iilwodgo yiyiisxínígíí bił ałk'eh ,
5:22:027:0	háálá halgaidi asdzání naagháago bik'ízhníyá áádóó azhą́ ch'ikę́ę́h bíká adoolwołii ch'ééh yíká dilwosh nít'éé' nidi t'áadoo bíká aalwodí da .
5:22:028:0	Diné ła' éí ch'ikę́ę́h t'ah doo diné bee haleehii , éí diné ła' yił ahaa doot'ashgo t'ah doo yił aha'deet'aahii bił nizhnídéelgo áádóó bił jizhtéezhgo ho'diiltsą́ągo
5:22:029:0	diné éí ch'ikę́ę́h bił jineezhtézhígíí bizhé'é béésh łigaii shékel wolyéii ashdladiingo baazhdoonił áádóó ch'ikę́ę́h hwe'asdzą́ą́ dooleeł , háálá baa yáhásinígi ájiilaa ; nizhníłdįįd bijį́įjį' doo yóó'azhdidoo'áał da .
5:22:030:0	Diné ła'da hazhé'é be'asdzą́ą́ doo hwe'asdzą́ą́ ázhdoolíił da , doodaii' hazhé'é be'asdzą́ą́ doo t'áá tsé'édingo ázhdoolíił da .
