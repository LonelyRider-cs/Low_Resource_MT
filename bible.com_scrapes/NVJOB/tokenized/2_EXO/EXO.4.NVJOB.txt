2:4:001:0	Áko Mózes ánáádoo'niidgo ání , Nidi shoo , doo dashoodlą́ą da doo ; doo dashíists'ą́ą' da doo , áko ádadidooniił , Bóhólníihii yee' doo nich'į' yit'íní í'diilyaa da .
2:4:002:0	Bóhólníihii áhodííniid , Ha'át'íísh dah yítį́į́ł ? Áko ázhdííniid , Gish át'é .
2:4:003:0	Áko ánááhodoo'niid , Ni'jį' aniłt'e' . Ákohgo ni'jį' ajííłt'e' , nít'éé' tł'iish silį́į'go bits'ą́ąjį' Mózes yáájiiltáál .
2:4:004:0	Nidi Bóhólníihii éí Mózes áyidííniid , K'ídílchíidgo bitsee' yiiłtsóód . T'áá áko yiyiiłtsoodgo bílák'eejį' gish násdlį́į́' .
2:4:005:0	Áko danihizhé'é yę́ę biBóhólníihii Diyin God , Éíbraham biDiyin God áádóó Áízak biDiyin God índa Jéíkab biDiyin God nich'į' yit'íní í'diilyaago deidoodląął .
2:4:006:0	Náá'áłdó' Bóhólníihii ánááhodoo'niid , Nijéíts'iinjį' át'adílnííh . Áko hajéíts'iinjį' át'azhdoolnii' áádóó háázhdoolnii' nít'éé' ; łóód ats'íís yiyáanii naałdzidii bee hála' yas nahalingo yiigaii lá .
2:4:007:0	Áádóó Diyin God ánááhodoo'niid , Nijéíts'iinjį' át'anáádílnííh . Áko át'anáázhdoolnii' áádóó hanínáázhdoolnii' , nít'éé' t'áá hatsį' yę́ęgi át'é násdlį́į́' lá .
2:4:008:0	Diyin God ánáádoo'niid , Doo danoodlą́ą́góogo , doodaii' átsé bee ééhózinii doo dayoodlą́ą́góó akée'di bee ééhózinii deizhdoodląął .
2:4:009:0	Díí naakigo bee ééhózinii íinilaa nidi , doo dayoodlą́ą́góó índa doo daníists' ą́ą́'góó toohdę́ę́' tó ła' nídííkáałgo ni' hóółtseijį' yeidííził . Áko toohdę́ę́' tó nídinikánígíí hóółtseijį' yeiniziidígíí éí dił dooleeł .
2:4:010:0	Nidi Mózes éí Bóhólníihii áyidííniid , Shoo , Bóhólníihii , t'áá shiidą́ą'dii shí doo ayóogo yáshti' da ; ts'ídá átsé ná naal'a'í nishłíinii shich'į' háínídzíí' yę́ędóó nidi ch'ééh haasdziih ; saad shił nantł'a .
2:4:011:0	Áko Bóhólníihii ánááhodoo'niid , Háishą' éí diné bizéé' áyiilaa ? Háishą' diné doo yádaałti'góó , doodaii' bijédaahkałgo , doodaii' da'oo'į́įgo , doodaii' doo da'oo'į́į́góó ádeile' ? Jó , shí Bóhólníihii nishłíinii ákó'eeshłííł .
2:4:012:0	Éí bąą k'ad nílááh , ákǫ́ǫ́ dínááh ; nił honishłǫ́ǫgo yániishti' doo , áko bee hahidíídzihígíí bínaninishtin doo .
2:4:013:0	Nidi ázhdííniid , Shoo , shiBóhólníihii nílíinii , nánooshkąąh , t'áá háiidago díł'á .
2:4:014:0	Áko Bóhólníihii éí Mózes yich'į' báhóóchįįdgo ání , Shą́ą́' , Éran , Líívai dine'é nilíinii nínaaí nilį́ ; éí shił bééhózingo yá'át'éehgo yáłti'go bizaad nizhóní ; jó , áádę́ę́' nidááh doogááł , áko niiłtsą́ągo t'áá íiyisí nąąh bił hózhǫ́ǫ doo .
2:4:015:0	Áko bich'į' hadíídzihgo saad yee hahidoodzihígíí baa dadíísįįł , áko éí yee hahidoodzih ; nizaad índa bizaad bił honishłǫ́ǫ doo , áko baa naah'aash dooleełígíí bínanihinishtin doo .
2:4:016:0	Hó diné bich'į' ná yájíłti' doo , áko azéé' ná jílį́į doo áádóó ni éí Diyin God nahalingo há sínízį́į doo .
2:4:001:1	Mózes éí Ííjip kéyahdi nádzá
2:4:017:0	Áko díí gish yítį́į́ł ; bee éédahózinii bee áníł'į́į doo .
2:4:018:0	Mózes dah nízdiidzá áádóó baadaaní jílíní Jéthro baa nidzídzáago ábizhdííniid , Baa nánooshkąąh , Ííjip kéyahdi shik'éí kéédahat'íinii bich'į' nídeeshdááł ; t'ah daats'í dahiná shił bééhodoozįįł . Áko Jéthro éí Mózes áyidííniid , Nílááh hózhǫ́ǫgo yínááł .
2:4:019:0	Áko Bóhólníihii éí Mídiyan hoolyéedi Mózes áyidííniid , Ííjip kéyahgóó nihéénídááh , háálá diné nida'niiłhį́į́ nít'éé' yę́ę ałtso daneezná .
2:4:020:0	Ákohgo Mózes hwe'asdzą́ą́ bił áádóó haye'ké éí télii dabíyeehgo Ííjip kéyahgóó dashdiikai . Mózes éí Diyin God bigish jootį́į́ł .
2:4:021:0	Áko Bóhólníihii éí Mózes áyidííniid , Ííjip kéyahdi néínídzáago bik'ee t'óó ayóigo áhooníiłii nílák'edíí'ánígíí Féro binááł ádadííliił , nidi Féro bijéí deestł'isgo diné doo yéé'doołnih da .
2:4:022:0	Áko Féro ábididííniił , Bóhólníihii kóní , Ízrel shiye' alą́ąjį' yizhchíinii jílį́ .
2:4:023:0	Áko ándishní , Shiye' shich'į' nahałáa doo biniyé béé'níłnííh ; doo béé'níłnííhgóó , jó , niye' alą́ąjį' yizhchíinii nits'ą́ą́' diyeeshxééł .
2:4:024:0	Níjookahgo nída'njahgi jíkaigo Bóhólníihii haa honíle'go hodiyeeshxééł , hó'ní .
2:4:025:0	Ákohgo Zipórah éí tsé deeníinii nízhdii'ą́ągo hayáázh yee alizhígíí bikágí bílátah ahéézhníłgizhgo Mózes bikétsį́įjį' ajiyííłhan , áko ázhdííniid , Ni éí shá ahastiin diłii nílį́ .
2:4:026:0	Áko Diyin God éí Mózes t'óó yik'i deeyá áádóó ąąh náhinilgish biniinaa hwe'asdzą́ą́ ání , Ni éí shá ahastiin diłii nílį́ .
2:4:027:0	Bóhólníihii éí Éran áyidííniid , Nílááh honoojíidi Mózes bidááh nínááh . Áko dashdiiyáago Diyin God bidziłdi Mózes bidááshníyáago dzizts'ǫs .
2:4:028:0	Áádóó Mózes éí Bóhólníihii bizaad t'áá ałtso yił honíł'a'ígíí índa bee ééhózinii t'áá ałtso áálíił doo hodííniidígíí bee Éran bił hojoolne' .
2:4:029:0	Áko Mózes éí Éran bił dashdii'áazhgo Ízrel dine'é yá aląąjį' naazíinii t'áá ałtso áłah ájiilaa .
2:4:030:0	Áko Éran éí Bóhólníihii bizaad t'áá át'é Mózes yich'į' yee hahaasdzíi'ii bee hadziisdzíí' , áádóó bee éédahózinii diné binááł ííshją́ą́ ádajiilaa .
2:4:031:0	Áko diné da'oosdląąd , áádóó Bóhólníihii éí Ízrel dine'é yaa honíle'ígíí índa ti'dahooníihgo yaa ákoniizį́'ígíí yaa dahodiizts'ą́ą́' , ákohgo yaa ádaadzaago yich'į' nidahasá .
