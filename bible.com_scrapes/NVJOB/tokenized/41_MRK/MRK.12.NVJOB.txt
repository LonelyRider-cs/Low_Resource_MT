41:12:001:1	Ch'il na'atł'o'ii áádóó yaa ádahalyáanii binahjį' hane' bee ak'idi'dootį́įłii
41:12:001:0	Nít'éé' hane' bee ak'idi'dootį́įłii bee bich'į' ayázh'niiłti'go ájíní , Diné ła' ch'il na'atł'o'ii k'izhdííláago tsé binaa ahénátł'ingo ájiilaa , áádóó ákwii ch'il na'atł'o'ii yiljizh dooleełgi hahodziiznil , índa bikáá'dóó ha'alzídí hajíítł'ingo dego nízaadgóó yaa'áago ájiilaa , áko ch'il na'atł'o'ii yaa ádahalyą́ą dooleełii baa dzisįįdgo náánáła' kéyahgóó ajííyá .
41:12:002:0	Áko baa hoolzhiizhgo há naalte' ła' ch'il na'atł'o'ii yaa ádahalyánígíí bich'į' ajííł'a' , dá'ák'eh yaa ádahalyáanii bits'ą́ą́dę́ę́' ch'il na'atł'o'ii bineest'ą' ła' shóidoołt'eeł biniyé .
41:12:003:0	Nít'éé' dahasiłgo nídahoneesxaalgo ch'il na'atł'o'ii t'áágééd anídahas'a' .
41:12:004:0	Áko há naalte' náánáła' bich'į' anáájííł'a' , nít'éé' éí [ tsé yee nídahoniłne'go] bitsiits'iin atídayiilaa , áádóó t'óó baa yáhásinígi ádayííł'įįd .
41:12:005:0	Áko náá'áłdó' náánáła' anáájííł'a' , nít'éé' éí dayiisxį́ , áko t'áá ákót'éego lą'í anáádziis'a' , éí ła' nídeineesxaal , ła' éí nideistseed .
41:12:006:0	Áko t'ááłá'í yidziih , éí haye' ayóó'ájó'nínígíí , áko , Shiye'jígo bił danilį́į dooleeł , jiníigo éí bee nihoolzhíísh góne' bich'į' ajííł'a' .
41:12:007:0	Nidi ch'il na'atł'o'ii yaa ádahalyánígíí áda'ahidoo'niid , Díí ch'il na'atł'o'ii bíí' dooleełígíí át'į́į́ lá ; sołtį' , dadiyiilyééł , áko bíí' dooleeł yę́ę nihíí' dadooleeł .
41:12:008:0	Áko dahasiłgo dahwiisxį́ áádóó ch'il na'atł'o'ii bitahdóó ch'ídahwiisxan .
41:12:009:0	Áko lá ch'il na'atł'o'ii bee bóhólníihii haa doonííł lá ? Jó , éí doogáałgo ch'il na'atł'o'ii yaa ádahalyánígíí neidoołtsił , áko ch'il na'atł'o'ii éí náánáła' yaa ádahalyą́ą dooleełii yaa néidoosįįł .
41:12:010:0	Da' díí bee ak'e'ashchínígíísh doo dayínółta' da ? Kin ádeił'íní tsé doo deiniizį́'ígíí , t'áá éí tsé bee naaná'ástł'inii silį́į́' ;
41:12:011:0	díidí Bóhólníihii áát'įįdígíí át'é , áko daníil'į́įgo bik'ee t'óó nihił adahayóí .
41:12:002:1	Síízar bich'į' tax nahalyéhígíí bína'ídéékid
41:12:012:0	Áko hodi'dooltsoł ch'ééh daniizį́į́' , nidi diné yíl'áhígíí yéédaaldzid , háálá éí hane' bee ak'idi'dootį́įłii binahjį' bí baa níjít'į́įgo bee hadzoodzíi'go yaa ákodaniizį́į́' , áko hats'ą́ąjį' dah dahidiikai áádóó yóó'aheeskai .
41:12:013:0	Áko Férisii danilíinii ła' áádóó Hérad yich'ijí danilíinii ałdó' ła' hazaad yee hákada'iiłhil doo biniyé hach'į' ada'as'a' .
41:12:014:0	Áko haa yíkaigo ádahodííniid , Na'nitiní , nihił béédahózingo t'áá aaníígóó hólne' , áádóó diné ła'da t'áadoo bééníldzidí da , háálá diné yee ał'ąą át'éii doo nił ał'ąą át'ée da , nidi t'áá aaníígóó Diyin God k'ehgo honít'i' bína'níłtin . Síízar bich'į' tax nahalyéegoósh bee haz'ą́ ? Doodaásh ?
41:12:015:0	Nida'iyiilyée daats'í , dooda daats'í ? Nidi honda'adlo'ígíí bił bééhózingo áháłní , Ha'át'íishą' biniyé shíkada'iyołhil ? Aadę́ę́' béeso denériyas wolyéhígíí ła' shaa noh'aahgo nísh'į́ .
41:12:016:0	Áko ła' haa deiz'ą́ . Nít'éé' ábijiní , Díishą' háí bitsiits'iin bik'i si'ą́ , áádóó háísh bízhi' bikáá' ? Nít'éé' ádahałní , Síízar lą́ą .
41:12:003:1	Aninéédę́ę́' náádi'doojahgi bína'ídíkid
41:12:017:0	Áko ábijiní , Síízar bíhígíí Síízar baa nídahoh'nííł , áádóó Diyin God bíhígíí éí Diyin God baa nídahoh'nííł . Áko t'áá íiyisí hak'ee t'óó bił adahayóí .
41:12:018:0	Nít'éé' Sádjusii danilíinii haa náánákai , éí aninéédę́ę́' doo náá'di'yiijeeh da daaní , áko kódaaníigo nidahódééłkid ,
41:12:019:0	Na'nitiní , Mózes yę́ę kót'éego nihá ak'e'ashchį́ , Diné ła'da bił hajíí'áázh ba'áłchíní t'áadoo haleehí be'asdzą́ą́ yąąh daaztsą́ągo , hak'is be'asdzą́ą́ nít'éé' yę́ę hwe'asdzą́ą dooleeł , áko hak'is yę́ę bá áłchíní hwee hodooleeł , níí nít'éé' .
41:12:020:0	Áko nít'éé' ashiiké t'áá ła' háájé'ígíí tsosts'id yilt'éé lá , áko alą́ąjį'ígíí be'asdzą́ą́ hazlį́į́' , nít'éé' t'áadoo ba'áłchíní haleehí daaztsą́ ,
41:12:021:0	áko hakéédę́'ígíí éí hwe'asdzą́ą́ nít'éé' yę́ę néidiiłtį́ , nidi t'áadoo ba'áłchíní nááhádleehí danáánáztsą́ , áko náá'ákéédę́'ígíí t'áá ákónáánádzaa ,
41:12:022:0	áko tsosts'id jilt'éhígíí t'áá ádzíłtso t'áadoo ha'áłchíní dahazlį́į' da . Hakée'di índa asdzání ałdó' daaztsą́ .
41:12:023:0	Aninéédę́ę́' náá'di'yiijeeh bijį́įdishą' éí háí be'asdzą́ą́ jílį́į doo ? Háálá t'áá tsosts'id yilt'éego be'asdzą́ą́ dzizlį́į́' .
41:12:024:0	Áko Jesus áháłní , Da' doósh Diyin God bizaad bee ak'eda'ashchínígíí áádóó Diyin God bibee adziilii doo nihił béédahózinígíí biniinaa nida'ayohsíih da ?
41:12:025:0	Háálá diné daneeznáádę́ę́' náádiijée'go , doo nááda'doogeh da , doo nidi ahaa dabi'dii'níił da doo , nidi yá'ąąshdi diyingo nidaal'a'ígíigi ádaat'é .
41:12:026:0	Aninéédę́ę́' náá'di'yiijeeh bídéét'i'gi , Diyin God éí dówózhii sikaadóó Mózes yich'į' haadzíi'go ání , Shí Éíbraham biDiyin God áádóó Áízak biDiyin God índa Jéíkab biDiyin God nishłį́ , dííniidiísh Mózes binaaltsoos biyi'gi t'ah doo dayínółta' da ?
41:12:004:1	Bee haz'áanii ts'ídá aláahdi át'éii
41:12:027:0	Daneeznáanii doo biDiyin God jílį́į da ; dahináanii biDiyin God jílį́ , áko t'áá íiyisí nida'ayohsííh .
41:12:028:0	Nít'éé' bee haz'áanii yínda'niłtinii ła' níyáago ałghadazh'dit'áhígíí yidiizts'ą́ą́' , áko Jesus beełt'éego hach'į' t'ą́ą́' hanáádzí'ígíí bił bééhoozingo nabídééłkidgo ání , Bee haz'áanii t'áá ałtso biyi'dóoshą' háidíígíí ts'ídá aláahgo bee haz'ą́ ?
41:12:029:0	Áko Jesus hach'į' hanáánáádzíi'go áháłní , Ts'ídá aláahgoígíí éí díí , Ízrel dine'é danohłíinii , da'íísółts'ą́ą́' : Bóhólníihii nihiDiyin God éí Bóhólníihii t'ááłá'í ,
41:12:030:0	áko nijéí t'áá át'é bee , áádóó nii' sizíinii t'áá át'é bee , áádóó níni' t'áá át'é bee , índa ne'adziil t'áá át'é bee Bóhólníihii niDiyin God ayóó'ííní'ní . Éí bee haz'áanii aláahgoígíí át'é .
41:12:031:0	Naaki góne'ígíí éí kót'é , T'áá ni ádííní'nínígi át'éego bił kééhót'íinii ayóó'ííní'ní . Bee haz'áanii náánáła' díí biláahgo át'éego nááhódlǫ́ǫ dooleełii t'áá ádin .
41:12:032:0	Áko bee haz'áanii yína'niłtinii áhodííniid , T'áá ákót'é , Na'nitiní , Diyin God t'ááłá'í , t'áá hó t'éí Diyin God jílį́ , náánáła' éí ádin , dííníniidígíí t'áá aaníígóó ádííníniid ,
41:12:033:0	áko éí hajéí t'áá át'é bee , áádóó hantsíkees t'áá át'é bee , [ áádóó hwii' sizíinii t'áá át'é bee] índa hwe'adziil t'áá át'é bee Diyin God ayóó'ájó'nínígíí índa t'áá hó ízhdó'nínígi át'éego bił kééhojit'íinii ayóó'ájó'nínígíí , éí t'áá át'é didlidgo nááhániihii índa nidaatseedgo nááhániihii t'áá ałtso biláahgo át'é .
41:12:005:1	David biye' bína'ídíkid
41:12:034:0	Áko hojíyą́ągo hadzoodzí'ígíí éí Jesus bił bééhoozingo áháłní , Diyin God bee bóhólníihgo bił haz'ą́ą́dóó koshídę́ę́' honílǫ́ . Áádóó éí bik'ijį' diné ła'da t'áá łahgo ninááhódídóołkiłgi nidi t'óó hats'ąą dáátiid .
41:12:035:0	Nít'éé' kin bii' sohodizin bił haz'ą́ą́ góne' Jesus nazh'nitingo ájíní , Ha'át'éegoshą' bee haz'áanii yínda'niłtinii ádaaní , Christ éí David biye' nilį́ ?
41:12:036:0	Jó , David t'áá bí Níłch'i Diyinii yee ádííniid : Bóhólníihii éí shiBóhólníihii áyidííniid , Shinish'náájí dah sínídá , nida'ana'í bik'i dííníl'eezgo ániishłaajį' .
41:12:006:1	Jesus éí bee haz'áanii yínda'niłtinii yideezteh
41:12:037:0	David t'áá bí shiBóhólníihii hałní , ákoshą' haa yit'éego biye' jílį́ ? Áko diné t'áá bóhólníhígíí bił dahózhǫ́ǫgo dahodiizts'ą́ą́' .
41:12:038:0	Áko nazh'nitingo bich'į' hadzoodzíi'go ájíní , Bee haz'áanii yínda'niłtinii bits'ąą ádaa ádahołyą́ , éí bi'éé' danineezgo nidaakaigo bił ayóó ádaat'é , áádóó nida'iiniihgóó k'é dabidi'níigo bił ayóó ádaat'é ,
41:12:039:0	índa kin bii' áłah nída'adleehí naaznil dabiyi'góó áádóó áda'azįįdgóó aląąjį' naazíinii bá nidahaz'ą́ą́góó bił ayóó ádahoot'é ,
41:12:007:1	Asdzání bąąh áhásdįįdii béeso ayíínil
41:12:040:0	índa asdzání bąąh ádahasdįįdii dabighan yaa nidahodikai , índa t'óó ádaat'į́įgo nízaadgóó sodadilzin . Éí t'ah aláhígi át'éego bik'e'íyée'go bá nidahodiyoot'ááł .
41:12:041:0	Nít'éé' Jesus éí béeso adaha'níłígíí binaashiidę́ę́' dasneezdáago , diné t'óó ahayóí hanááł béeso adayiiznil . Lą'í diné da'at'íinii béeso t'óó ahayóí adayiiznil .
41:12:042:0	Áko asdzání ła' bąąh áhásdįįdii nilį́įgo bahojoobá'í léi' áajį' niníyáago , béeso ts'ídá a'ohgo ílínígíí naaki ayíínil , éí naakigo t'áálá'í sindáo bíighah .
41:12:043:0	Ákohgo hódahooł'aahii hágo bizhdííniidgo ábijiní , T'áá aaníígóó ánihidishní , Díí asdzání bąąh áhásdįįdii bahojoobá'í nidi , éí béeso ahi'níiłjį' béeso adayiiznilígíí t'áá ałtso yiláahgo béeso ayíínil .
41:12:044:0	Háálá t'áá ádzíłtso t'áá ałtsoní bee bilááh dazhneel'ánígíí éí lą'í adadziiznil , nidi díí asdzání t'áá íiyisí bahojoobá'í nidi , t'áá bee hólónígi ayíínil , yee hináanii nidi t'áá ałtso .
