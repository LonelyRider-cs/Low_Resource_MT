6:17:001:0	Áko yáá'iilt'e' bik'ehgo Manáseh dine'é éí kéyah ła' bá haadzo , háálá éí Jóseph alą́ąjį' bá yizhchį́ , Méíkir éí Manáseh alą́ąjį' bá yizhchį́ ; éí Gíliyad dine'é bizhé'é jílį́ ; jó , diné naabaahii jílį́įgo bąą Gíliyad áádóó Béíshan kéyahígíí há haadzo .
6:17:002:0	Áádóó yáá'iilt'e' bik'ehgo Manáseh dine'é łahjį'ígíí ahii' háá'ahiyoolchíiłii bik'ehgo kéyah bá haadzo ; éí Éíbiyíízer dine'é , Híílek dine'é , Ásriyel dine'é , Shííkem dine'é , Híífer dine'é índa Shiimáída dine'é ; díí éí Jóseph biye' Manáseh wolyéii ba'áłchíní ahii' háá'ahiyoolchíiłii ádaat'į́ .
6:17:003:0	Ákondi Ziilófehad éí Híífer biye' át'é , éí Gíliyad biye' át'é , éí Méíkir biye' át'é , éí Manáseh biye' át'é , áko Ziilófehad éí biye'ké ádin , nidi bitsi'ké t'éí hólǫ́ ; díí bitsi'ké kódaolyé : Mála , Nóah , Hágla , Mílka índa Tírza .
6:17:004:0	Éí náá'iiłniihii Eliyéízar áádóó Nan biye' Jáshowa áádóó naat'áanii danilíinii yaa yíkaigo ádayidííniid , Nihik'éí bitahgi kéyah nihíí' dadooleełii nihaa dadidoot'áałgo Bóhólníihii éí Mózes yich'į' yee haadzíi' ni' . Éí bąą Bóhólníihii yee haadzíi'ii bik'ehgo bizhé'é bik'isóó nilíinii bitahgi kéyah bíí' dooleełii beidiní'ą́ .
6:17:005:0	Áko neeznáá hahoodzo Manáseh dine'é baa deet'ą́ , áádóó Jórdan tooh bilááhjí Gíliyad kéyah áádóó Béíshan kéyah ałdó' bił baa deet'ą́ ,
6:17:006:0	háálá Manáseh dine'é bitsi'ké danilíinii ła' éí Manáseh ba'áłchíní ahoolchíiłii bił kéyah bíí' daazlį́į́' . Manáseh dine'é łahjį'ígíí éí Gíliyad kéyah baa deet'ą́ .
6:17:007:0	Manáseh dine'é bikéyah hoodzooígíí éí Ásher dine'é bikéyahdóó Míkmiitha haz'áníjį' , éí Shííkem kin haal'áii bíighahgi áádóó shádi'áahjigo Entapúwah tó háálínígi kéédahat'íníjį' bihodiidzo .
6:17:008:0	Manáseh dine'é bikéyah éí Tapúwah hoolyé índa Manáseh dine'é bihoodzogi Tapúwah kin shijaa'ígíí éí Íífreiyim dine'é daabí .
6:17:009:0	Áko Kéína tó nílínígíí shádi'áahjigo haz'áníjį' hodeesdzo . Ákwii Manáseh dine'é bikin hadaas'áhígíí bitahgi Íífreiyim dine' é ałdó' bikin hadaas'á . Áko Manáseh dine'é bihoodzooígíí náhookǫsjigo tó nílíníjį' hodeesdzo áádóó tónteel siyíníjį' nihoodzo ,
6:17:010:0	shádi'áahjigo Íífreiyim dine'é bikéyah si'ánígíí , índa náhookǫsjigo Manáseh dine'é bikéyah si'ánígíí , éí tónteel bee hodeesdzo , índa náhookǫsjí Ásher dine'é bikéyahjį' áádóó ha'a'aahjigo Ísakar dine'é bikéyahjį' hodeesdzo .
6:17:011:0	Áádóó Ísakar dine'é bikéyah bikáá' índa Ásher dine'é bikéyah bikáá' ałdó' Manáseh dine'é bikin ła' hadaas'á ; éí Beth-shíyan kin haal'áii áádóó bikin dah naazhjaa'ígíí , Íbliyam kin haal'áii áádóó bikin dah naazhjaa'ígíí , Dóor kin haal'áii ákwii kéédahat'íinii áádóó bikin dah naazhjaa'ígíí , Éndor kin haal'áii ákwii kéédahat'íinii áádóó bikin dah naazhjaa'ígíí , Téíyanak kin haal'áii ákwii kéédahat'íinii áádóó bikin dah naazhjaa'ígíí índa Megído kin haal'áii ákwii kéédahat'íinii áádóó bikin dah naazhjaa'ígíí t'áá daabił ; éí táa'go kéyahígíí bikáá' ákóhoot'é .
6:17:012:0	Ákondi Manáseh dine'é éí kin hadaas'áagi kéédahat'ínígíí haa ch'ídahidoojahígíí doo bídazhneel'ą́ą da , nidi éí kéyah biyi' Kéínan dine'é t'áá kéédahat'į́į́ nít'éé' .
6:17:013:0	Azhą́ ákót'ée nidi Ízrel dine'é dabidziil daazlį́į'go Kéínan dine'é t'áá bizááká nidaalnishgo ádayiilaa , áádóó t'áadoo ts'ídá t'áá át'é baa ch'ídahaazhjée' da .
6:17:014:0	Áádóó Jóseph dine'é Jáshowa yich'į' hadaasdzíi'go ádeidííniid , Ha'át'éegoshą' t'óó ahonii'yóí nidi t'ááłáhídi yáá'iilt'e'ígíí bik'ehgo kéyah t'ááłá'í haadzo nihíí' dooleełgo Bóhólníihii éí áłchíní yee nihik'ijoodliiłgo yiidląąłgoósh t'áá ákódígo nihaa dííní'ą́ .
6:17:015:0	Áko Jáshowa áhodííniid , T'óó ahonohyóigo kéyah bikáa'gi tsin deíl'áágóó dadohnéehgo t'áá nihí ádá daahtsxeełgo Píírez dine'é áádóó yé'iitsoh bikéyahgi hasht'edadohnééh ; Dził Íífreiyim hadaaz'áhígi doo nihidahóóghahgóogo ákódaahnééh .
6:17:016:0	Jóseph dine'é ádadííniid , Díí dah daask'idígi yee' doo nihidahóóghah da , áádóó dzígaigi Kéínan dine'é t'áá ałtso kéédahat'ínígíí tsindaabąąs bijáád naakiígíí béésh bee ádaalyaii bee dahólǫ́ ; éí t'áá ałch'ishjí Beth-shíyan kin haal'áagi áádóó bikin dah naazhjaa'ígíí índa Jézriyel kin haal'á yíldzisgi kéédahat'į́įgo ádaat'į́ .
6:17:017:0	Áko Jáshowa éí Jóseph ba'áłchíní ahoolchíiłii , éí Íífreiyim dine'é áádóó Manáseh dine'é danilį́įgo áyidííniid , Nihí t'óó ahonohyóí áádóó ayóó át'éego bee adziilii nihee dahólǫ́ ; doo t'ááłá'í yáá'iilt'e' t'éiyá bíighahgo kéyah nihíí' dadooleeł da ,
6:17:018:0	nidi díí dziłgo nahaz'ánígíí nihíí' dadooleeł ; jó , tsin yíl'á , áádóó dah hidoohtsxiłgo bee hasht'edadidoohnííł , áádóó biláahdi hoodzooígíí bíighahgo ts'ídá t'áá át'é nihíí' dooleeł , háálá Kéínan dine'é nihaa ch'ídahidoojah ; azhą́ tsindaabąąs bijáád naakiígíí béésh bee ádaalyaii bee dahólǫ́ǫ nidi áádóó dabidziil nidi ákódadoohłííł .
