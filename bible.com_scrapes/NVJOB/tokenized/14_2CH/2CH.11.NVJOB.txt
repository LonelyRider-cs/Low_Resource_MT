14:11:001:0	Riihobówam éí Jerúsalem kin haal'áajį' níyáago Ízrel dine'é yik'iidoojahgo áádóó Riihobówam bee bóhólnííh yę́ę bíí' nídoodleeł biniyé Júdah dine'é éí Bénjamin dine'é yił áłah áyiilaago , éí bitahdóó t'ááłáhídi neeznádiindóó ba'aan tseebídiindi mííl diné nidaabaah yéédahósinii yitaa yiizláá' .
14:11:002:0	Nidi Diyin God éí bá halne'ii Shemáíyah wolyéii yich'į' haadzíi'go ání ,
14:11:003:0	Júdah kéyahgi Sálaman biye' aláahgo naat'áanii Riihobówam áádóó Júdah dine'é índa Bénjamin dine'é t'áá ałtso áádóó Ízrel dine'é bich'į' hadíídzihgo kóbididííniił ,
14:11:001:1	Riihobówam náás adideesdéél
14:11:004:0	Bóhólníihii kóní , Doo ch'ídoohkah da , doodaii' nihik'isóó doo bik'iidoohjah da . Diné t'ááłá'í nootínígo danihighangóó nídadohkááh , háálá díí shí ádíshnínígíí át'é . Áko Bóhólníihii bik'eh dahojííł'įįdgo t'ą́ą́' aníjookaigo t'áadoo Jerobówam bik'i jiijée' da .
14:11:005:0	Riihobówam éí Jerúsalemgi kééhat'į́ áádóó Júdah kéyahgi kin hadaas'áago bine' adziihii biniyé ádayiilaa :
14:11:006:0	éí Béthlehem , Íítam , Tekówa ,
14:11:007:0	Béth-zer , Sóko , Adálam ,
14:11:008:0	Gath , Maríísha , Zif ,
14:11:009:0	Adóreim , Léíkish , Azííkah ,
14:11:010:0	Zórah , Éíjalan índa Hííbran éí Júdah kéyahgi áádóó Bénjamin kéyahgi kin hadaas'áago éí ditą́ągo binaa ahééda'astł'ingo ádayiilaa .
14:11:011:0	Áko éí kin hadaas'áii bidziilgo ádayiilaago ch'iyáán áádóó ak'ah índa wáin bii' nooh nída'achíhígíí éí ádayiilaago ákǫ́ǫ́ siláo binanit'a'í bídahólníihgo niinínil .
14:11:012:0	Áádóó kin hadaas'áágóó t'áá át'é naagé índa tsiidétáán nidayiiznilgo Júdah dine'é áádóó Bénjamin dine'é bich'ijí niinínilgo ayóo bidziilgo áhoolaa .
14:11:013:0	Áko nááda'iiłniihii áádóó Líívai dine'é éí Ízrel dine'é t'áá ałtso bitahdę́ę́' t'áá kéédahat'į́į́dę́ę́' Riihobówam yaa haaskai .
14:11:014:0	Líívai dine'é bikéyah dahootso índa dabighan yits'ą́ą́' dah diikaigo Júdah kéyahgi áádóó Jerúsalem kin haal'áagi nidahaazná , háálá Jerobówam índa biye'ké yił éí Bóhólníihii bich'į' nááda'jiiłniihgo nidajil'a'ígíí nahgóó ahwiistł'ííd .
14:11:015:0	Áko ninádahałaah doo biniyé wódah nahaz'ą́ągo ádaalyaaígi nááda'iiłniihii niinínilgo níłch' i bida'iiníziinii áádóó béégashii yáázh be'elyaii áyiilaii yaa yisįįd .
14:11:016:0	Áádóó bik'ijį' Ízrel dine'é t'áá ałtso bitahdę́ę́' hajéí bee Ízrel biDiyin God Bóhólníihii hádajit'ínígíí dahazhé'é yę́ę biBóhólníihii Diyin God bich'į' náádazhdi'yoołnih biniyé Jerúsalemjį' nijiiskai .
14:11:017:0	Áko Júdah dine'é éí bee óhólníihii bidziilgo ádayiilaa , áádóó táá' nááhaijį' Sálaman yę́ę biye' Riihobówam bidziilgo ádayósin nít'éé' , háálá David áádóó Sálaman ní'ázhígi át'éego deíkáahgo táá' nááhai .
14:11:018:0	Áádóó Riihobówam éí David yę́ę biye' Jériimath bitsi' Méíhalath áádóó Jésii yę́ę biye' Iiláíyab bitsi' Ábiheil t'áá áłah be'asdzą́ą́ áyiilaa .
14:11:019:0	Éí haye'ké há niyiishchį́ : éí Jíí'ash áádóó Shemaráíyah índa Zéíham daolyé .
14:11:020:0	Áádóó bikéédę́ę́' éí Ábsalam bitsi' Méíyakah yá náá'ásgeh ; éí Abáíjah áádóó Áteiyai áádóó Záíza índa Shelómith há niyiishchį́ .
14:11:021:0	Nít'éé' Riihobówam bida'asdzą́ą́ áádóó bida'asdzą́ą́ yíł'íní t'áá ałtso éí biláahgo Méíyakah t'áá íiyisí ayóó'áyó'ní , háálá tseebííts'áadah be'asdzą́ą́ áádóó be'asdzą́ą́ yíł'íní éí hastą́diin índa naadiin tseebíí biye'ké áádóó bitsi'ké hastą́diin bá neheezhchį́ .
14:11:022:0	Áko Riihobówam éí Méíyakah biyáázh Abáíjah dabik'is bitahdóó yilą́ąjį' naat'áanii nilį́įgo áyiilaa , háálá éí aláahgo naat'áanii ádeeshłííł nízin nít'éé' .
14:11:023:0	Áádóó Riihobówam éí yaa hóyą́ągo Júdah kéyahgi áádóó Bénjamin kéyahgi kin hadaas'áii ditą́ągo binída'astł'ingóó t'áá ałtso biye'ké ła' ákǫ́ǫ́ niyiiznil . Áko ch'iyáán t'óó ahayóigo yeidiyii'aah nít'éé' , áádóó be'asdzą́ą́ dadooleełii lą'í yá hát'į́į́ nít'éé' .
