10:23:001:1	David éí akée'di saad yee hahaasdzíi'ii
10:23:001:0	K'ad díidíígíí David ts'ídá akée'di saad yee hahaasdzí'ígíí át'é : Jésii biye' David ání , éí diné wódahgo ábiilaiiJéíkab biDiyin God ak'ah yik'i yayiiziidgo yiyíísį́į'iiáádóó Ízrel dine'é bitahdóó sin nizhónígo yee hataałii ání ,
10:23:002:0	Bóhólníihii biNíłch'i Diyinii shee yáłti'go bizaad bee hahasdziih .
10:23:003:0	Ízrel dine'é biDiyin God kóní , Ízrel dine'é bitsé niłdzilii shich'į' yáłti'go ání , T'áá háiida dine'é binazhnit'áago t'áá ákogi ájít'ée doo ; Diyin God jidísingo hóhólníih doo .
10:23:004:0	Abínígo adididla'ígi át'éego abínígo k'os ádingo jį́honaa'éí haagháhígi át'éegoáádóó ałtso ahałtį́į́hdóó bik'ijį' tł'oh dit'ódí bik'i diidíingo haajah łeeígi át'éego azhdiníłdíin doo .
10:23:005:0	Da' sha'áłchíní náás ahoolchíiłiísh Diyin God doo bee bidahoníłdzil da doo ? Jó , ahóyéel'áágóó bibee aha'deet'áaniishił hasht'eyiilaa ; t'áá ałtsoní ákót'éego hasht'eyiilaii t'áá aaníinii át'é . Díí t'áá át'é bee yisdáhásháahii át'éáádóó t'áá át'é bídin nishłíinii át'é . Da' bíísh éí doo yee nihidínóoséeł da ?
10:23:006:0	Nidi diné doo yá'ádaashóonii biye'ké t'áá ałtso ch'il ahoshí nahgóó kól'įįhígi ádabidi'doolnííł , háálá éí doo yílá bee naaljooł da .
10:23:002:1	David bidiné ayóó ádaat'éii
10:23:007:0	Nidi t'áá háiida bizhdidoolchiłgo éí bee náhwiidzídí yee ahaniidiyooziłáádóó ahaniyiiziidígi ts'ídá ałtso ahididoolk'ą́ą́ł .
10:23:008:0	David bidiné ayóó ádaat'éii dah yoo'ishígíí éí kódaolyé : Tákmon dine'é Jósheb-bashííbet wolyéii éí siláo binanit'a'í alą́ąjį' yinanit'a'í nilį́įgo Ézen dine'é Adíno ałdó' yee dayózhí , áko éí bitsiidétáán yee tseebíidi neeznádiin diné t'áá łahjį' neistseed .
10:23:009:0	Áádóó bikéé'dóó éí Dódo biye' Eliyéízar éí Ahówa binálí ; David bidiné táa'go ayóó ádaat'éhígíí atah nilį́ ; éí Filístiya dine'é anaa' dahodoohłeeł yiniyé ahíikaigo bee nidahozhdeeshzhǫ' ; jó , Ízrel dine'é éí t'áá íídą́ą́' yóó'adahineezhchą́ą́' lá .
10:23:010:0	Nít'éé' bí éí naaldzilgo bíla' dínéesna'jį' Filístiya dine'é neistseed , áko diltłish yidiniiltsood , áko éí bijį́ Bóhólníihii éí ayóó át'éego hwee ak'eh deesdlį́į́' , áko naalye'é bąąh da'oogą́'ígíí t'éiyá biniyé diné hakéé' t'ą́ą́' nákai .
10:23:011:0	Náábíkéé' góne' sizínígíí éí Héíra dine'é ła' Éígii biye' Shámmah wolyé . Filístiya dine'é áłah ádzaago naa'ołí nímazí t'óó ahayóí háájéé' léi'gi ahíikai , áko Ízrel dine'é éí Filístiya dine'é yik'ee yóó'adahineezhchą́ą́' .
10:23:012:0	Nidi bí t'éí dá'ák'eh ałníi'gi sizį́įgo yich'ą́ą́h naazbaa' , áko Filístiya dine'é neistseed , áko Bóhólníihii éí ayóó át'éego hwee ak'eh deesdlį́į́' .
10:23:013:0	Nít'éé' tádiingo aląąjį' naazíinii dajílínígíí tájílt'éego dashdiikaigo da'agizhjį' ahoolzhiizhgo tsé'áán Adálam hoolyéejį' David baa jíkai , áko Filístiya bisiláo dah deínéehii éí Réfeiyim honíteelgi dah yinééł .
10:23:014:0	Íídą́ą́' David éí bidziilgo haz'ą́ągi dah yinééł , áko Filístiya bisiláo Béthlehem kin shijaa'di dah yinééł .
10:23:015:0	Áko nít'éé' David ání , Béthlehemdi dáń'dítį́hígi tó hahadleehdóó ła'da tó haa yókáałgo jódlą́ą́' laanaa .
10:23:016:0	Áko díí diné táa' go ayóó ádabóodziilígíí Filístiya bisiláo dah yinééł góne' bił ch'ízhníjée'go Béthlehemgi yah a'atiinígi tó hahadleehdóó tó hadeizlo'go David yá nídeizką́ , nidi t'áadoo yoodlą́ą́'góó t'óó Bóhólníihii bich'į'go yayiiziid .
10:23:017:0	Áádóó David ání , Bóhólníihii nílíinii , díí ádeeshníłígíí doo shit'áahjį' bił nitséskees da doo . Da' díísh doo diné be'iina' ninádeiz'ą́ągo dabidił át'ée da ? Éí bąą tó t'áadoo yoodlą́ą' da . Díí diné táa'go ayóó ádabóodziilígíí ákódáát'įįd .
10:23:018:0	Zerowáíyah biyáázh Jó'ab bik'is Abísheiyai éí akéédę́ę́' táa'go nibidee'nilígíí ajítahgo aláahgo hóhólnííh ; éí bitsiidétáán néidiitą́ągo yee táadi neeznádiin diné neistseed , áko diné tált'éhígíí atah jílį́ ho'di'ní .
10:23:019:0	Doósh éí diné tált'éhígíí bitahdóó hó aláahgo diné bił jíílįįd da ? Éí bąą hó alą́ąjį' ho'diilzį' ; azhą́ táa'go aląąjį' nibidee'nilígíí doo ajítah da nidi , t'áá alą́ąjį' dzizį́ .
10:23:020:0	Áádóó diné doo nánílyéesii Jiihóíyada biye' Biinéíyah éí Kábziyel kin haal'áádóó diné ayóó át'eego na'abaah yee nilíinii binálí jílį́ . Éí Mó'ab dine'é naakigo naayéé' nilíinii nidzistseed áádóó łah yidzaazgo a'áán góyaa ajííyáago náshdóítsoh bitsiijį' ditł'ooígíí jiisxį́ .
10:23:021:0	Áádóó Ííjip dine'é jiisxį́ ; éí diné ayóó át'éii nineezii nilį́į́ nít'éé' áádóó Ííjip dine'é nilį́įgo tsiidétáán neitin , nidi Biinéíyah éí gish t'éí jootį́įłgo ákóyaa bich'į' jiníyá áádóó Ííjip dine'é bitsiidétáán bílák'ee hajiyííłhan , áko t'áá bí bitsiidétáán bee jiisxį́ .
10:23:022:0	Áko díigi át'éego Jiihóíyada biye' Biinéíyah kwáát'įįd ; kót'éego diné táa'go ayóó ádaat'éii atah jílį́ ho'di'ní .
10:23:023:0	Áko éí diné tádiinígíí bitahdóó aláahgo diné bił jíílįįd , nidi diné táa'go aląąjį' nibidee'nilígíí doo ajítah da . Áko David hak'i dadéez'į́į'ii yee bóhólníihgo ájiilaa .
10:23:024:0	Jó'ab bik'is Éísahel éí tádiinígíí ajítah , áádóó Béthlehem kin shijaa'dóó Dódo biye' Elhéínan ałdó' ,
10:23:025:0	Héírad dine'é Shámmah ałdó' , Héírad dine'é Iiláíka ałdó' ,
10:23:026:0	Páltai dine'é Híílez ałdó' , Tekówa dine'é Íkesh biye' Áíra ałdó' ,
10:23:027:0	Ánethathdóó dine'é Éíbiyíízer ałdó' , Húshai dine'é Miibónai ałdó' ,
10:23:028:0	Ahówah dine'é Zálmon ałdó' , Niitófahdóó dine'é Maharéíyai ałdó' ,
10:23:029:0	Niitófahdóó dine'é Béíyanah biye' Hííleb ałdó' , Bénjamin dine'é bikin haal'áhígíí Gíbiyahdóó dine'é Ráíbai biye' Ítayai ałdó' ,
10:23:030:0	Pírathandóó dine'é Biinéíyah ałdó' , Géíyash tó danílínídóó dine'é Hídeiyai ałdó' ,
10:23:031:0	Áraba haz'ą́ą́dóó dine'é Ábai-álban ałdó' , Barhúmai dine'é Azméíveth ałdó' ,
10:23:032:0	Sheiyálbimdóó dine'é Iiláíyaba ałdó' , Jéíshen biye' ła' Jánathan ałdó' ,
10:23:033:0	Héírad dine'é Shámmah ałdó' , Héírad dine'é Shéírer biye' Aháíyam ałdó' ,
10:23:034:0	Méíyakah dine'é biye' Ahásbai biye' Iilífalet ałdó' , Gáílodóó dine'é Ahíthofel biye' Iiláíyim ałdó' ,
10:23:035:0	Kármeldóó dine'é Híízreiyai ałdó' , Árba dine'é Péíyarai ałdó' ,
10:23:036:0	Zóbahdóó Néíthan biye' Áígal ałdó' , Géed dine'é Béínai ałdó' ,
10:23:037:0	Áman dine'é Zíílek ałdó' , Biyérathdóó dine'é Néíharai ałdó' , éí Zerowáíyah biyáázh Jó'ab bibee na'abaahí yá neijaah nít'éé' ,
10:23:038:0	Íthra dine'é Áíra ałdó' , Íthra dine'é Géíreb ałdó' ,
10:23:039:0	Het dine'é Yuráíyah ałdó' , éí t'áá ałtsogo tádiindóó ba'aan tsosts'id jilt'é .
