29:2:001:0	Dził Záiyangi deenásts'aa' bidee' bee í'dísooł áádóó shidził diyinii bighą́ą́'góó bee i'doolnihgo didoots'į́į́ł . Háni' kéyahgóó kéédahojit'íinii t'áá ádzíłtso hatah dahoditłid , háálá Bóhólníihii nídoodáłígíí baa hodoolzhish . T'áá aaníí , k'adę́ę baa hoolzhíísh .
29:2:002:0	Éí jínígíí bił chahodoołhiłgo chahałheeł nídoodleeł ; k'os bee chadahałheełgo hodoolzhish . Dziłghą́ą́'góó hoos'įįdígi át'éego diné t'óó ahayóigo índa ayóó ádabóodziilii nídoosééł . Yoołkááłdę́ę́' ts'ídá doo ákóhánéeh da nít'éé' , doodaii' nináháhááhgóó náás ahoolchíiłii bitahgóó nidi , ts'ídá doo ákónááhodoo'níił da .
29:2:003:0	Bilą́ąjį' kǫ' ó'oołdįįł índa bikéédę́ę́' kǫ' naanídoonałígíí i'diiłk'ą́ą́h . Bidáahgi éí Ííden dá'ák'eh yę́ę honoolnin , nidi bikéédę́ę́' honoojíígóó t'áá át'é t'áá ádzaaí silį́į'ii nahalin , áádóó ts'ídá doo yisdáhóót'i' da hazlį́į́' .
29:2:004:0	Ádanóolninígíí łį́į́' nidahalin , índa łį́į́' bee na'abaahii nidahalingo dadilwo' .
29:2:005:0	Tsindaabąąs bijáád naakiígíí dadiits'a' nahalingo áádóó ehégod dadéek'ą́ą́h yits'a' nahalingo índa siláo dabidziilii ak'iijeeh nahalingo dził yáhátis aheezhjéé' .
29:2:006:0	Bidááhgóó diné bich'į' nidahwii'náago t'áá ałtso binii'jį' deitsoi .
29:2:007:0	Diné ayóó ádaat'éii nidahalingo deíjeeh ; nidaabaahii nahalingo tsé ahénátł'inii yitis daha'nééh ; t'ááłá'í nítínígo t'áá k'éhézdon ałkéé' nít'i'go doo nahjį' háádaalwo' da .
29:2:008:0	Doo nidi nahjį' anída'ahilgoh da , t'áá ałtso t'áá bá haz'ą́ą́ góne' deíkááh índa bee na'abaahii yił ch'éhéjeeh , nidi doo ni' kódabiléeh da .
29:2:009:0	Kin haal'áhígíí yich'į' ałnánájahgo ditą́ągo binaa ahéé'ítł'inii yikáá'góó hidijeeh áádóó kin yiih hi'néehgo ani'įįhii nahalingo tsésǫ' góne' yah ahidoojah .
29:2:010:0	Áko bidááhgóó nahasdzáán nahaasnáá' áádóó yót'ááh bii' hiníláii nidahaasnáá' ; jį́honaa'éí índa tł'ééhonaa'éí bił chahóół héél áádóó sǫ' doo dadi'níłdíin da silį́į́' .
29:2:001:1	Bóhólníihii bibee ajooba'
29:2:011:0	Bóhólníihii éí bisiláo yich'į' haadzíí' , áko bits'ą́ą́dóó dah yinéełii ayóó ádaat'é áádóó bizaad yik'eh hół'íinii ayóó ábóodziil . Bóhólníihii beidoołkáłígíí ayóó át'éego ádoonííł índa t'óó hóyé' ígi áhodoonííł . Háishą' yich'į' ha'ólníi doo ?
29:2:012:0	K'ad Bóhólníihii kóní , T'áadoo da'ohsání daohchago índa yínííł danohłį́įgo nihijéí t'áá át'é bee shich'į' ninánóhkááh .
29:2:013:0	Áko nihijéí nidahohsǫ́ǫ́s ; nihi'éé' éí dooda . Bóhólníihii nihiDiyin God bich'į' nináhóhkááh , háálá jooba' áádóó aa a'ááh nízinii nilį́ ; tąądee bánáháchįįhii nilį́ áádóó ayóó'ó'ó'ní yee t'áá yit'éhí yit'éii nilį́ índa doo yá'át'éehii łahgo át'éego yąąh tsíńdíkos .
29:2:014:0	Bóhólníihii nídooyisgo łahgo át' éego daats'í tsíńdookos áádóó nihik'izhdoodliiłgo da'át'é . Éí ak'áán índa yanáadzi'go Bóhólníihii nihiDiyin God bich'į' nááhidoonihii daats'í nihaididoo'ááł .
29:2:015:0	Záíyan kin haal'áagi deenásts'aa' bidee' bee í'dílzoołí bee ída' dohsooł ; hodílzingo doo adą́ ats'ánó'aah .
29:2:016:0	Dílzingo áłah doohłeeł biniyé bíká ádadohní . Diné áłah ádaahłééh ; diyingo ádaohłééh ; hastóí aląąjį' naazíinii áłah ádaohłééh , áłchíní áádóó t'ah da'ałt'o'ii áłah ádaohłééh . Bíni' diné adooyehii bikindóó ch'éghááh áádóó bá'doogehii ałdó' bíni' bighandóó ch'éghááh .
29:2:017:0	Nááda'iiłniihii éí Bóhólníihii yá nidaal'a'í danilíinii bíni' chaha'oh áádóó bikáá' náá'iiniihí bita'gi daachago kódaaníi le' , Bóhólníihii , nidine'é yisdánínííł ; níí' nilíinii t'ááká baa yáhásinii baa dóó'áałgo ana'í danilíinii bee ádidahólnííh lágo ! Áko ha'át'íísh biniyé , Háájíshą' biDiyin God ? dabidi'níi doo .
29:2:018:0	Áko Bóhólníihii bikéyah yíneedlį́į doo índa bidine'é yaa a'ááh dínóozįįł .
29:2:019:0	Bóhólníihii éí bidine'é yich'į' t'ą́ą́' háádoodzihgo ádidooniił , T ł'oh naadą́ą́' ániidíii áádóó wáin ániidíii índa ak'ah ániidíii nihich'į' kónídeeshdlííł , jó'akon . Áko éí bee hwiih danohłį́į doo . Áko ana'í danilíinii bitahgi nihá nahat'i'go doo ánáánihideeshdlíił da .
29:2:020:0	Náhookǫsdę́ę́' siláo dah yinéełii nihits'ą́ąjį' nízaadgóó kóhodeeshłííł índa kéyah bii' doo naagháhígóó hóółtseiijį' ahodínéeshkał ; alą́ąjį' yikahígíí éí ha'a'aahjigo tónteel bii'jį' índa akéédę́ę́' yikahígíí éí e'e'aahjigo tónteel bii'jį' ahodínéeshkał ; hats'á dahoníłchxonígíí háátsxaaz doo , háálá doo yá'áshǫ' ayóó át'éii yaa naayá .
29:2:021:0	T'áadoo náníldzidí , kéyah nílíinii , nił hózhǫ́ áádóó t'áá íiyisí nił nihoozhǫǫh , háálá Bóhólníihii ayóó át'éego áyiilaa .
29:2:022:0	Halgaigóó naaldlooshii danohłíinii , t'áadoo nihił daayé'í , háálá honoojíígóó nídahootsoi , tsin bineest'ą' nídahasdlį́į́' , tsin fig sikaadii áádóó ch'il na'atł'o'ii bąąh nída'neest'ą́ .
29:2:023:0	Záíyan ba'áłchíní danohłíinii , nihił dahózhǫ́ǫgo Bóhólníihii nihiDiyin God bee nihił nidahoozhǫǫh , háálá aak'eego nahałtinígíí nihich'į' kónááyiidlaa ; t'áá nááháłtį́į́h yę́ęgi át'éego aak'eego índa dąągo nahałtinígíí nihich'į' kónááyiidlaa .
29:2:024:0	Nída'oolch'ihgóó tł'oh naadą́ą́' hadadeezbin doo ; bii' da'aljizhí biyi'dę́ę́' wáin ániidíii áádóó ak'ah ániidíii wó'ądaazlį́į doo .
29:2:025:0	Nahachagiitsoh naanááséłígíí áádóó nidaa'na'ígíí áádóó nanise' yaa nahodikaígíí índa da'agháazhii éí dah yinéełii ayóó ádaat'éii shíhígíí nihich'į' yíł'aadígíí nináháhááh bíighahgo nihits'ą́ą́' da'ííyą́ą'ii nihá bilááh áńdeeshdlííł .
29:2:026:0	T'óó ahayóí da'ohsą́ą doo índa hwiih danohłį́į doo . Áko Bóhólníihii nihiDiyin God bízhi' baa dahohniih doo , éí nihitahgóó ayóó ádaat'éii nihá yaa naayá . Áko shidine'é ts'ídá doo baa yádahasin da doo .
29:2:002:1	Diyin God biNíłch'i Diyinii ak'i hoole'
29:2:027:0	Ízrel dine'é bitahgóó honishłǫ́ǫgo nihił béédahózin doo , áko shí Bóhólníihii nihiDiyin God nishłį́ , áádóó doo ła' diyin nááhódlǫ́ǫ da . Áko shidine'é ts'ídá doo baa yádahasin da doo .
29:2:028:0	Díí kódzaadóó bik'ijį' nihokáá' dine'é t'áá ałtso shiNíłch'i bik'i hwiidooleeł , áko nihiye'ké áádóó nihitsi'ké Diyin God yá dahalne' dadooleeł áádóó nihadahastóí nideiyeeł dooleeł índa nihitsíłke'é bił ádahat'į́į dooleeł .
29:2:029:0	Éí yoołkáałdi diné shá nidaal'a'í índa asdzání shá nidaal'a'í nidi shiNíłch'i t'áá biláahgo baa dideesh'ááł .
29:2:030:0	Áko yót'ááh hiníláii biyi'di áádóó nahasdzáán bikáa'gi ayóó át'éego áhooníiłii éí dił áádóó kǫ' índa łid áhí nahalingo ádadeeshłííł .
29:2:031:0	Jį́honaa'éí bił chahodoołhił índa tł'ééhonaa'éí dił nahalin dooleeł . Bóhólníihii t'ah doo beiyíłkaahgóó áhodoonííł ; jó , éí ayóó át'é índa oo'áał doo .
29:2:032:0	Áko t'áá háiida Bóhólníihii bízhi' bee józhíigo níjooskanígíí yisdáhodoołtééł , háálá Dził Záíyan bighą́ą'di índa Jerúsalem kin haal'áadi kéédahat' íinii bá ch'ídahwiizt'i' doo . Bóhólníihii yee haadzíí' yę́ęgi át'éego daadzíi'ii bitahgi Bóhólníihii yíká ádííniidígíí kééhat'į́į doo .
