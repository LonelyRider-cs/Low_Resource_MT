28:14:001:1	Ízrel dine'é nohłíinii Bóhólníihii bich'į' dah nídidoohkah , baa nánihi'dookąąh
28:14:001:0	Ízrel dine'é danohłíinii , Bóhólníihii nihiDiyin God bich'į' dah nídoohkááh , háálá doo ákwii ádaot'įįdígíí biniinaa dadoogo' .
28:14:002:0	Bóhólníihii bich'į' ninánohkáahgo t'áá nihí kódabididoohniił , Doo ákwii ádeiit'įįdii t'áá ałtso nihá yóó'adí'aah áádóó nijooba' bee náánihidiidlé , áko dóola yáázh náádahiilniihígi át'éego t'áá nihí naa dahwii'niih dooleeł .
28:14:003:0	Asíriya dine'é nilíinii doo yisdánihidoonił da ; łį́į́' doo bee náádadiibah da índa nihíla' bee bindashiilnishgo ádeiilyaii náásgóó doo bich'į' kónáádadidii'niił da , Nihidiyin danohłį́ . Niniit'aa áłchíní bizhé'é ádaadinii aa a'ááh hasin bee dahazlį́į́' .
28:14:004:0	T'ą́ą́' anídadziiskaii hasht'éédahodeeshdlííł ; t'áádóo nídí ayóó'ádahwíínísh'níi doo , háálá ts'ídá doo bich'į' shánááhodoochįįł da .
28:14:005:0	Ízrel dine'é bich'į' dahtoo'gi ánísht'ée doo , áko bí éí ch'ilátah hózhóón baa hózhónígi át'éego nooséeł dooleeł , áádóó hwehét ł'óól éí Dził Lébanangi gad bihétł'óolgi át'éego łeeh dahidínóosééł .
28:14:006:0	Hats'ádaoz'a' hats'á dahidínóosééł áádóó áliv tsin sikaadii ánóoshónígi ájít'ée doo índa Dził Lébanangi gad halchinígi át'éego łikání hojílchin doo .
28:14:007:0	Hachaha'ohgi kéédahat'íinii ákwii tł'oh naadą́ą'gi át'éego danéesée doo áádóó ch'il na'atł'o'iigi át'éego bílátah da'iigáah doo ; Dził Lébanangi wáin halchinígi át'éego bee hwééhániih doo .
28:14:008:0	Íífreiyim ádidooniił , Eda'alyaiishą' haa náádeeshdlííł ? Shí hach'į' ééhosésįįd áádóó haa áháshyą́ . Shí ch'ó t'áá dootł'izhgo sikaadii nahonishłin . Shits'ą́ą́dóó nineest'ą' nąąh náhoodleeł .
28:14:009:0	T'áá háiida hojíyáanii díí bik'izhdi'yiitįįh doo . T'áá háiida hóyą́ągo nitsíkeesii díí bił bééhózin doo . Háálá Bóhólníihii yee át'éii ts'ídá t'áá ákogi át'é áádóó t'áá ákogi át'éii yii' deíkáah dooleeł . Bee haz'áanii dayiitíihii chą́ą́h dahidínídééh .
