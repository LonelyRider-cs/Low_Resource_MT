28:3:001:1	Hozéíya áádóó asdzání adiléii
28:3:001:0	Áko Bóhólníihii áshidííniid , Azhą́ Ízrel dine'é éí diyin dabidi'níinii yich'į' nidahałáa nidi , áádóó ch'il na'atł'o'ii ahídiiłjée'ii bił ayóó ádahoot'ée nidi , Bóhólníihii ayóó'ábó'nínígi át'éego ni ałdó' nílááh , asdzání bich'ooní ayóó'ábó'níinii , azhą́ adiléii nidi , ayóó'ííní'níi doo biniyé nídiiłteeh .
28:3:002:0	Béésh łigaii shékel wolyéii ashdla'áadah bíighahgo áádóó tł'oh naadą́ą́' bidee'í hastą́ą́h azis bee hééł bíighahgo bee ádá náhoyéłnii' .
28:3:003:0	Áádóó áhodííniid , T'áá shił síníkéego t'óó ahayóí yidoołkááł ; t'áadoo ałjiłnii nílíní doo , doo nidi diné ła' nínáádidííłtéeł da . Áko shí ałdó' ákónísht'ée doo .
28:3:004:0	Áko aláahgo naat'áanii t'áágééd , naat'áanii t'áágééd , nááhániihii t'áágééd , tsé bich'į' nahadláii t'áágééd , íífad wolyéii t'áágééd , eda'alyaii bich'į' nahadláii t'áágééd Ízrel dine'é kééhat'į́įgo t'óó ahayóí yidoołkááł .
28:3:005:0	Áádóó bik'ijį' Ízrel dine'é éí nináhidookahgo Bóhólníihii Diyin God nilíinii áádóó David aláahgo naat'áanii nilíinii hadeintáa doo índa náás hoolzhishdi Bóhólníihii áádóó bijooba' yich'į' dah nidahididookahgo deidósin doo .
