19:14:001:1	Diné bidoo hóshkał áádóó bidoo yá'áshǫ'
19:14:001:0	Diné doo áhályáanii t'áá bijéí biyi'ídi ání , Diyin God doo hólǫ́ǫ da . Éí diné t'áá íiyisí dajííchxǫ' , doo haldinígi ádajíít'įįd , doo nidi ła'da yá'át'éehgo ádajooníił da .
19:14:002:0	Yá'ąąshdę́ę́' Bóhólníihii déé'į́į'go éí diné ba'áłchíní ła'da daats'í ak'i'diitįįh , áádóó ła'da daats'í Diyin God yééhoosįįh nízingo háidéez'į́į́' .
19:14:003:0	T'áá ałtso honít'i'ii yits'ádahaaskai ; t'áá ádzíłtso t'óó hadaa'ih dadzizlį́į́' , doo nidi ła'da yá'át'éehgo ááníił da , dooda , t'ááłá'í nidi dooda .
19:14:004:0	Doo ákwii ádaat'íiniísh t'áá ałtso ił ééhózin doo bee dahólǫ́ǫ da ? Éí bááh deiyą́ nahalingo shidine'é deildeeł índa Bóhólníihii doo yich'į' sodadilzin da .
19:14:005:0	Áadi t'áá íiyisí bił daayéé' nít'éé' , háálá diné t'áá ákogi ádaat'éego ahoolchííłjí Diyin God bił hólǫ́ .
19:14:006:0	Bahojoobá'íii binahat'a' t'óó bá nidahosoołt'i' , nidi Bóhólníihii yiniit'a nííchą́ą́' .
19:14:007:0	Dooládó' Ízrel dine'é yee yisdádookahii Záíyandę́ę́' níyáa laanaa , Bóhólníihii bidine'é yisnááh danilínídę́ę́' néiní'eezhgo Jéíkab dine'é t'áá íiyisí bił dahózhǫ́ǫ doo ; jó , Ízrel dine'é bił dahózhǫ́ǫ doo .
