19:53:001:1	Diné bidoo hóshkał áádóó bidoo yá'áshǫ'
19:53:001:0	Diné doo áhályáanii t'áá bijéí biyi'ídi ání , Diyin God doo hólǫ́ǫ da . Éí diné t'áá íiyisí dajííchxǫ' ; doo haldinígi ádajíít'įįd , doo nidi ła'da yá'át'éehgo ádajooníił da .
19:53:002:0	Yá'ąąshdę́ę́' Diyin God déé'į́į'go éí nihokáá' dine'é ła'da daats'í ak'i'diitįįh , áádóó ła'da daats'í Diyin God hádaat'į́ nízingo háidéez'į́į́' .
19:53:003:0	T'áá ałtso t'ą́ą́' neezhjéé' , t'áá ádzí łtso t'óó hadaa'ih dadzizlį́į́' , doo nidi ła'da yá'át'éehgo ááníił da ; dooda , t'ááłá'í nidi dooda .
19:53:004:0	Doo ákwii ádaat'íiniísh ił ééhózin doo bee dahólǫ́ǫ da ? Éí bááh deiyą́ nahalingo shidine'é deildeeł índa Diyin God doo nídayookąąh da .
19:53:005:0	Ts'ídá doo nídaaldzid da nít'ée'gi áadi ayóó át'éego nídaasdzííd ! Háálá nik'iijeeh yiniyé hasht'e'ádadiilyaaígíí dabits'in éí Diyin God tayooskaad . T'óó baa yáhásinígi ádahwiinilaa , háálá Diyin God doo biniizį́į' da .
19:53:006:0	Ízrel dine'é yee yisdádookahii Dzi ł Záíyandę́ę́' níyáa laanaa ; Diyin God bidine'é yisnááh danilínídę́ę́' néiní'eezhgo Jéíkab dine'é t'áá íiyisí bił dahózhǫ́ǫ doo ; jó , Ízrel dine'é bił dahózhǫ́ǫ doo .
