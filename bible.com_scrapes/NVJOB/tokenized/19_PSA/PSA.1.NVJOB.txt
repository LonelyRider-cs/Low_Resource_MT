19:1:001:1	T'áá ákogi át'éii índa doo yá'áshóonii nilíinii
19:1:001:0	Diné doo Diyin God k'ehgo ádaat'éii na'ak'íyádaałti'ii doo bik'ehgo joogáałii , bąąhági ádaaníiłii nidi doo bitah dzizíinii áádóó ándahałt'i'ii nidi doo bitah dzizdáii éí hoł hózhǫ́ ,
19:1:002:0	nidi Bóhólníihii yee has'áanii bąą hoł nihoozhǫǫh ; t'áá ákwíí jį́ índa t'áá ákwíí tł'éé' yee has'áanii nabik'ítsídzíkees .
19:1:003:0	Índa tó danílíinii bibąąhgi tsin bąąh ant'áanii íí'áhígíí nahojílin ; baa náhwiilzhíishgo honeest'ą' hąąh náhoodleeł ; hat'ąą' éí doo niiłnéeh da . Áádóó t'áá ájoolíłígíí yá'át'éehgo há áánííł .
19:1:004:0	Doo Diyin God k'ehgo ádaat'éii éí doo ákódajít'ée da , nidi éí azhool bił yóó'adahayółígíí nidahojílin .
19:1:005:0	Éí bąą Diyin God doo bik'ehgo ádajít'éii ánihwiit'aah beiníłką́ądi doo atah dadzoozįįh ádajít'ée da , índa t'áá ákogi ádaadzaii áłah nilį́įgi bąąhági ádajooníiłii doo atah nidzizį́į da doo ,
19:1:006:0	háálá t'áá ákogi ádaat'éii bá honít'i'jí Bóhólníihii bił bééhózingo yaa áhályą́ , nidi doo Diyin God k'ehgo ádaat'éii bá honít'i'jí bił yóó'ahodoogááł .
