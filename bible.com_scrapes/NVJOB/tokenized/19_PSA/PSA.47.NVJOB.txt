19:47:001:1	Diyin God éí nahasdzáán t'áá át'é nít'éé' yinant'á
19:47:001:0	Ał'ąą dine'é danohłíinii t'áá ánółtso , ahídaahkad ; ak'eh hodidleehgo sin bee Diyin God bich'į' yéego dahohtaał !
19:47:002:0	Háálá Bóhólníihii Aláahgo Ayóó'át'éii dílzin . Nahasdzáán t'áá náhwiiz'ą́ą́ nít'éé' bikáá'góó Aláahgo Naat'áanii Ayóó'át'éii nilį́ .
19:47:003:0	Dadine'é nihik'eh dahół'į́įgo nihídahółníihgo áyiilaa ; ał'ąą dine'é bił dah nahaz'áanii nihiyaa ayíínilgo bik'i dadiil'eez .
19:47:004:0	Bóhólníihii éí Jéíkab ayóó'áyó'níinii yee ádaa ha'niihii nihíí' dooleełgo nihá niidii'aah . Síilah .
19:47:005:0	Deenásts'aa' bidee' bee í'dílzoołí diits'a'go diné biinéé' nídididla'go Bóhólníihii Diyin God dego ahóóle' .
19:47:006:0	Diyin God baa dahohniihgo bich'į' dahohtaał . Baa dahohniihgo bich'į' dahohtaał . Aláahgo nihinanit'a'í baa dahohniihgo bich'į' dahohtaał . Baa dahohniihgo bich'į' dahohtaał .
19:47:007:0	Háálá nahasdzáán t'áá si'ą́ą́ nít'éé' bikáá'góó Diyin God aláahgo naat'áanii nilį́ . Baa dahohniihgo sin ayóó ánóolninii bee bich'į' dahohtaał !
19:47:008:0	Diyin God éí ał'ąą dine'é yinant'á ; bidiyingo bikáá'dóó nahat'áii yikáá' dah sidá .
19:47:009:0	Diné yá aląąjį' naazíinii éí Éíbraham biDiyin God bidine'é danilį́įgo áłah nádleeh . Nahasdzáán bikáá'dóó dadine'é yich'ą́ą́h naazíinii éí Diyin God bíí' danilį́ ; Diyin God ayóó át'éii nilį́įgo ábi'diilyaa .
