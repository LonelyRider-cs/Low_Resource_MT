19:52:001:1	Doo yá'ájíshóonii ádaa hoji'niihii t'áadoo nánídlíní da
19:52:001:0	Diné hayóii nílíinii , ha'át'íísh biniyé doo yá'áshóonii baa nisíníyáhígíí bee ádaa hó'niih ? Diyin God yee aa a'ááh nízinii t'áá áłahjį' hólǫ́ .
19:52:002:0	Dághá bee yilzhéhí deeníinii nahalingo nitsoo' bee doo yá'áshóonii binahógiz .
19:52:003:0	Yá'át'éehii biláahgo doo yá'áshóonii ayóó'ííní'ní , índa t'áá ákogi át'éego yáti'ígíí biláahgo wooch'ííd ayóó'ííní'ní . Síilah .
19:52:004:0	Atsoo' yee nahagizii nílíinii , saad nida'iiłchxǫǫhii t'áá ałtso ayóó'ííní'ní .
19:52:005:0	T'áá ákót'éego ni ałdó' hool'áágóó Diyin God ándoołdįįł ; nidoosiłgo niníbaal biyi'dóó handiyoołhą́ą́ł ; ch'il hahalts'ǫǫdígíí nahalingo dahináanii bikéyahdóó handoołts'ǫł . Síilah .
19:52:006:0	T'áá ákogi ádaaníiłii éí ałdó' deidoołtséełgo Diyin God deidísin doo áádóó haa daadlohgo ádadidooniił .
19:52:007:0	Jó , díí diné doo Diyin God yine' anáníchéehii áyiilaii át'į́ , nidi t'áadoo bee néelą́'ígóó yit'íinii yaa dzólíí nít'éé' áádóó bidoo yá'áshǫ' yee t'óó tsé'édinda áániił nít'éé' .
19:52:008:0	Nidi shí éí Diyin God bikin biyi' góne' tsin áliv dootł'izhgo sikaadígíí nahonishłin . Hool'áágóó ahóyéel'áágóó Diyin God aa a'áhí nízinii baa jííníshłí .
19:52:009:0	Hool'áágóó naa hashniih doo , háálá ni ánít'į́ . Diyin God bidiyį́į́' danilíinii dabinááł nízhi' yá'át'éehgo bąą nahodishdlaad doo .
