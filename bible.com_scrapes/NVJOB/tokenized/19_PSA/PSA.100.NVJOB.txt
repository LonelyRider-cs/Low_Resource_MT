19:100:001:1	Ahééh hwiindzin dooleełii bee hach'į' yáti'
19:100:001:0	Nihokáá' dine'é nohłíinii , t'áá ánółtso Bóhólníihii bich'į' nídidohdla'go nihił nidahoozhǫǫh !
19:100:002:0	Nihił nidahoozhǫǫhgo Bóhólníihii bá nidaał'a' ! Dahohtaałgo bidááhdę́ę́' ninohkááh !
19:100:003:0	Bóhólníihii éí Diyin God nilį́įgo béédahonohsįįh ! Bí ánihiilaa , t'áá nihí doo ádeiidzaa da ; bidine'é niidlį́ áádóó bikéyah hootsogóó bidibé naakaígíí nidahoniidlin .
19:100:004:0	Ahééh danohsingo yah ada'iiztiin góne' yah adahohkááh , áádóó baa dahohniihgo bikin bii' sohodizin bił haz'ą́ągi nidahohkááh ! Bich'į' ahééh danohsin ; bízhi' baa dahohniih !
19:100:005:0	Háálá Bóhólníihii éí yá'át'éehii nilį́ ; aa a'ááh nízingo ahóyéel'á , áádóó ba'ahódlíi náás oochííłgóó t'áá ałtso bił ahóyéel'á .
