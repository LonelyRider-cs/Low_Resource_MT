19:8:001:1	Diyin God baa ha'niih áádóó diné bibee ił ídlíinii
19:8:001:0	Bóhólníihii nílíinii , nihiBóhólníihii , nahasdzáán t'áá si'ą́ą́ nít'éé' bikáá'góó dooládó' nízhi' bee naa ha'niih da ! Wót'ááh biláahdi bee naa ha'niihii níínílá .
19:8:002:0	Anadanił'íinii índa k'éédideesh'nííł danízinii dabididííłhił biniyé nik'ijį' danilíinii bąą áłchíní yázhí índa awéé' t'ahdii da'ałt'o'ii ne'adziilii yaa dahaniihgo íínísin .
19:8:003:0	Niyót'ááh hiníláii nísh'į́įgo , níla' bee binishínílnishii , ooljéé' índa sǫ' ádaat'éii , dah dasínínilii baa nitséskeesgo
19:8:004:0	diné wolyéiishą' ha'át'íí nilį́įgo baa nitsíníkees , índa nihokáá' dine'éshą' ha'át'íí át'éego baa áhólyą́ ?
19:8:005:0	Jó , éí t'óó kónízahíjį' diyingo nidaal'a'í t'áá bi'ohgo ájít'éego áhwiinilaa , áádóó aa ha'niihjí índa ił ídlį́į́jí naat'á ch'ah hak'i dííní'ą́ .
19:8:006:0	Níla' bee binishínílnishii bee hóhólníih doogo áhwiinilaa , áádóó t'áá ałtsoní bik'i jidées'eezgo áhwiinilaago bee hóhwiisíníłníí' ;
19:8:007:0	dibé índa béégashii t'áá ałtso , aoo' , naaldlooshii t'áá ałtso ,
19:8:008:0	áádóó nidaat'a'ii índa łóó' tónteel yii' naaldeehii , áádóó tónteel dahiníyį́į́góó yii' nídadikahii t'áá ałtso hódahółníih doo biniyé nihwííníłtį́ .
19:8:009:0	Bóhólníihii nílíinii , nihiBóhólníihii , nahasdzáán t'áá si'ą́ą́ nít'éé' bikáá'góó dooládó' nízhi' bee naa ha'niih da !
