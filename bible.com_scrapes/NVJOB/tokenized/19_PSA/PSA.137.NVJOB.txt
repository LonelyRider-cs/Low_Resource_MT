19:137:001:1	Bábilan kéyahgi yisnááh danilíinii daachaii
19:137:001:0	Záíyan béédeiilnii' yę́ędą́ą́' Bábilan hoolyéedi tooh danílínígíí bibąąhgóó dineebingo deiicha nít'éé' .
19:137:002:0	Ákwii tsin tł'óół bąąh daneelzhee'go bee nida'a'néii k'ai' bąąh dah dahidii'nil ni' .
19:137:003:0	Ákwii danihisnáanii sin ła' nihídayííkeed ni' , áádóó atídanihił'íinii sin bee ił hózhóonii nihídayííkeed ni' , kódaaníigo , Záíyan biyiin ła' bee nihá dahohtaał !
19:137:004:0	Ha'át'éegoshą' ana'í bikéyahdi Bóhólníihii biyiin bee dahwiitaał doo ?
19:137:005:0	Jerúsalem nílíinii , neisénah ládą́ą́' háni'dii shíla' nish'náájí bee naashnéhígíí doo yiyiichįįh da yileeh !
19:137:006:0	Doo nénáshniihgóó , doodaii' agháago baa shił hózhóonii biláahgo Jerúsalem doo agháago baa shił hózhǫ́ǫ́góogo bíni'dii shitsoo' shizahat'áagi bííłjahgo doo yáshti' da yishłeeh !
19:137:007:0	Bóhólníihii nílíinii , Jerúsalem bik'i dah hadishjéé' yę́ędą́ą́' kin bee hada'astł'inígíí bíighahgo naa'adahinołkaad , naa'adahinołkaad ! Íídam dine'é ádadííniidígíí béénílniih .
19:137:008:0	Bábilan bich'é'é ándi'dooldįįłii , ánihííníł'įįdii bik'ehgo k'éendidoodlíłígíí éí bił hózhǫ́ǫ doo !
19:137:009:0	Na'áłchíní néidiinilgo tsé yídeideestsxisii éí bił hózhǫ́ǫ doo !
