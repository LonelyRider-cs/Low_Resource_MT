19:4:001:1	E'e'áahgo sodizin bee Bóhólníihii baa hodzódlí
19:4:001:0	ShiDiyin God t'áá ákogi é'ét'é shá nílíinii , nánooshkąąhgo shich'į' ééhonísįįh ! Tsístł'asíyá yę́ędą́ą́' hááshííníłtį́ . Shaa jiiníbaahgo shisodizin diits'į́į́h .
19:4:002:0	Bíla' ashdla'ii danohłíinii , haa nízáágóó lá bee ił nishłíinii t'óó baa yáhásinígi shits'ą́ą́' ádaał'į́į doo ? Saad t'áadoo nilíníishą' haa nízáagi ayóó'ádeínóh'níi doo , índa wooch'ííd hádaaht'į́į doo ? Síilah .
19:4:003:0	Nidi díí nihił béédahoozįįh : Bóhólníihii éí Diyin God k'ehgo át'éii t'áá sahdii ádá ats'áiníłtį́ ; Bóhólníihii náoshkąąhgo shidiits'a' .
19:4:004:0	Nihił daayée'go ádił nida'ayohsííh lágo ; nihijéí bii'di nabik'ítsídaołkeesgo hasht'edadinoht'éego nihitsásk'eh bikáá' nisootį́ . Síilah .
19:4:005:0	T'áá ákogi át'éego náádahaniihii náádahołniih áádóó Bóhólníihii baa dadzíínóhłí .
19:4:006:0	Lą'í éí ádaaní , Háísh yá'át'éehii nihił yit'íní íidoolííł ? Bóhólníihii , ninii' bits'ádi'nílíidii bee nihik'i diiłdlaad !
19:4:007:0	Be'álástsii' áádóó wáin ániidíii bilááh yileeł yę́ędą́ą́' éí biláahdi át'éego bee ił hózhóonii shijéí biih yínílá .
19:4:008:0	Hasht'edinisht'éego náníshtéehgo ná'iishhosh , háálá , Bóhólníihii nílíinii , ni t'éiyá doo atíshi'dólne' át'éégóó kééhasht'į́įgo áshíínísin .
