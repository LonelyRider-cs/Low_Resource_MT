19:20:001:1	Hodínóonééł baa sohodizin
19:20:001:0	Ach'į' nahwii'ná bii' nínéidiilkáahgo Bóhólníihii nich'į' énáhoosįįh le' ! Jéíkab biDiyin God bízhi' choiníł'į́įgo nich'ą́ą́h nahale' doo !
19:20:002:0	Bikin bii' sohodizindę́ę́' níká oolyeed , índa Záíyandę́ę́' nidziilgo ánóle' !
19:20:003:0	Nááhíłniihígíí t'áá át'é ná yénálniih le' , índa didlidgo nááhíłniihii ałdó' ná néiniidzįįh le' ! Síilah .
19:20:004:0	Nijéí yídin nilíinii bik'ehgo neidó'ááł , índa ninahat'a' t'áá ałtso ná bohoolníiłgo áyósin le' !
19:20:005:0	Ak'eh dínídlį́'ígíí t'áá íiyisí baa nihił nidahoozhǫǫh doo , áádóó nihiDiyin God bízhi' binahjį' nihidah na'at'a'í dah dadii'nił ! Yíníkeedígíí t'áá ałtso éí Bóhólníihii ná yi'ósin le' !
19:20:006:0	K'ad shił bééhózingo Bóhólníihii t'áá bí ak'ah yik'i yayiiziidgo yiyíísį́į'ii yisdáyiił teeh ; bigaan nish'náájí yee ayóó át'éego ak'eh didlį́įgo yá'ąąsh hodiyingo haz'ą́ą́dę́ę́' yich'į' ééhodoosįįł .
19:20:007:0	Ła' tsindaabąąs bijáád naakiígíí t'éí yada'ólí , índa ła' éí łį́į́' t'éí yada'ólí , nidi nihí éí Bóhólníihii nihiDiyin God bízhi' baa dadzííníidlí .
19:20:008:0	Éí chą́ą́h hidínídéehgo naa'ahindééh , nidi nihí nídahidiikaigo nidasiidzį́ .
19:20:009:0	Bóhólníihii nílíinii , aláahgo naat'áanii yisdáníłteeh . Baa nídaniikąąhgo nihich'į' ééhodíísįįł .
