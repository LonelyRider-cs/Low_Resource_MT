19:149:001:1	Ízrel éí Bóhólníihii baa dahohniih bidi'ní
19:149:001:0	Bóhólníihii baa dahohniih ! Sin ániidíii bee Bóhólníihii bich'į' dahohtaał ; bidiyį́į́' áłah nádleehgi sin bee baa ha'niihii bee dahohtaał !
19:149:002:0	Bíni'dii Ízrel dine'é Ábiilaii baa bił nidahoozhǫǫh ; bíni'dii Záíyandóó dine'é binanit'a'í t'áá íiyisí yaa bił dahózhǫ́ !
19:149:003:0	Bíni'dii da'alzhishgo ásaa' yigádígíí índa tsin tł'óół bąąh daneelzhee'go bee nida'a'néii yee nidaanéego bízhi' yaa dahaniih le' !
19:149:004:0	Háálá Bóhólníihii bidine'é yaa bił hózhǫ́ ; diné a'ohgo ádaat'éii bee yisdá'iildéehii yee haididoolííł .
19:149:005:0	Bíni'dii bidiyį́į́' baa bił dahózhǫ́ǫgo baa dahaniih le' ; bíni'dii bitsásk'eh bikáá'góó bił dahózhǫ́ǫgo dahataał le' .
19:149:006:0	Bíni'dii Diyin God yaa dahaniihgo nídididla' le' áádóó diltłish ałts'ą́ąjį' deeníinii dah deítįįh le' ,
19:149:007:0	áko éí yee ał'ąą dine'é k'éédeidoodlííł , áádóó dadine'é atídeił'į́į doo ,
19:149:008:0	áádóó aláahgo binanit'a'í danilíinii béésh da'ahólzha'í yee yééda'atł'óoh doo , índa bá aghádahideezíinii nidi ákódeił'į́į doo ,
19:149:009:0	áko bee bá nidahodiyoot'áałgo bee bik'e'ashchíinii yee ááníił doo . Bóhólníihii bidiyį́į́' t'áá ałtso díí yee yił nilį́ . Bóhólníihii baa dahohniih !
