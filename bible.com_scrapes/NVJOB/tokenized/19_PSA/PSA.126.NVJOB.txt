19:126:001:1	Yisnááh néiní'eezhii bich'į' ahééh hasin
19:126:001:0	Bóhólníihii nihitahdóó dabi'disnánígíí Záíyanjį' néiní'eezhgo t'óó baa nidasiigeel nahalin silį́į́' .
19:126:002:0	Íídą́ą́' háhgóóshį́į́ anídeidloh nít'éé' , áádóó nihił dahózhǫ́ǫgo dahwiitaał nít'éé' . Áádóó ał'ąą dine'é bitahgóó ádahodoo'niid , Bóhólníihii éí ayóó ádaat'éii há yaa naayá .
19:126:003:0	Bóhólníihii lá ayóó ádaat'éii nihá yaa naayáago baa nihił dahózhǫ́ .
19:126:004:0	Bóhólníihii nílíinii , shádi'ááhjí tó danílínígíí nahalingo nihitahdóó dabi'disnánígíí nihá nání'éésh !
19:126:005:0	K'ida'diléii binák'eeshto' nideinilgo bił dahózhǫ́ǫgo da'dooyish !
19:126:006:0	Yichago k'eelyéí ílíinii k'ididoolyééł biniyé ch'íyiiłtsóosii éí bił hózhǫ́ǫgo tł'oh bida'astł'ǫ́ǫgo bighanjį' ninéidiyoołjił .
