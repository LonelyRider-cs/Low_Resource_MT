19:98:001:1	Diyin God bit'áá ákogi át'éii baa ha'niih
19:98:001:0	Sin ániidíii bee Bóhólníihii bich' į' dahohtaał , háálá t'óó bik'eda'ayóii áyiilaa ! Bíla' nish'náájí índa bigaan diyinii yee ak'eh deesdlį́į́' !
19:98:002:0	Bóhólníihii bibee yisdá'iildéehii bééhózingo áyiilaa ; ał'ąą dine'é binááł t'áadoo bahat'aadí bit'áá ákogi át'éii yit'íní áyiilaa .
19:98:003:0	Aa a'ááh nízinii índa yee ba'ahódlíii Ízrel dine'é yee yénáálnii' . Nahasdzáán nidanees'ą́ą́dę́ę́' ał'ąą dine'é t'áá ałtso nihiDiyin God bibee yisdá'iildéehii dayiiłtsą́ .
19:98:004:0	Nahasdzáán t'áá náhwiiz'ą́ą́ nít'éé' bikáá'góó kéédahoht'íinii , nihił nidahoozhǫǫhgo Bóhólníihii bich'į' yéego dahohtaał . Ayóó íits'a'go dahohtaał ! Nihił dahózhǫ́ǫgo baa dahohniihgo dahohtaał !
19:98:005:0	Tsin tł'óół bąąh daneelzhee'go bee nida'a'néii bee Bóhólníihii bich'į' dahohtaał ! Éí bee na'a'néego sin bee bich'į' dahohtaał !
19:98:006:0	Bóhólníihii , Aláahgo Naat'áanii nilíinii bidááhdóó nihił nidahoozhǫǫhgo béésh dilní bee í'dílzoołí índa deenásts'aa' bidee' bee í'dílzoołí dadiits'a'go ádeínóhsin !
19:98:007:0	Tónteel áádóó bii' dahólóonii t'áá ałtso índa nahasdzáán áádóó bikáá' kéédahat'íinii ayóó íits'a'go hahodidoołdlał !
19:98:008:0	Ahídajikadígi át'éego tooh ahínídadiilk'ołgo índa dził t'áá ahąąh bił nidahoozhǫǫhgo
19:98:009:0	Bóhólníihii yidááhdóó dahataał le' , háálá nahasdzáán yaa nídóot'įįł biniyé yíghááh . T'áá ákogi át'éii yee nahasdzáán yaa nídóot'įįł ; nihokáá' dine'é t'áá aheełt'éego baa nízhdóot' įįł .
