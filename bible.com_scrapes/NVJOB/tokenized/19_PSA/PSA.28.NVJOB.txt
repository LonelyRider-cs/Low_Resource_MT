19:28:001:1	Áká a'aalyeed bíká sohodizin áádóó ééhozįįdii baa ha'niih
19:28:001:0	Bóhólníihii nílíinii , nánooshkąąh ; tsé shá nílíinii , t'áadoo shich'į' jé'áhodílkałí , háálá doo shíísíníłts'ą́ą́'góó a'áán góyaa ahikáhígi áshidi'doolnííł .
19:28:002:0	Nihodiyingo haz'ánígíí bich'į'go dah nídidiishnihgo shíká adíílwoł biniyé chánahgo nánooshkąąhígíí diits'į́į́h .
19:28:003:0	Diné doo yá'ádaashóonii áádóó doo ákwii ádaaníiłii nahjį' kóníléehgo doo bił nahjį' kóshidíílíił da ; éí yił kéédahat'íinii yił k'é da'ahidi'níi nidi , bijéí biyi'di ádílááh dahólǫ́ .
19:28:004:0	Yaa nidaaskaígíí áádóó bąąhági ádáát'įįdii , índa bíla' yee yaa nidaaskai bik'ehgo k'éédadídle' ; bąąhági ádáát'įįdii bik'édígi k'éédadídle' .
19:28:005:0	Bóhólníihii yinaashnishii índa bíla' yee yaa naayáii doo hoł danilį́į da biniinaa t'áá jíl'áá nít'éé' áhodoołdįįł áádóó doo hááhodínóołt'į́įł da .
19:28:006:0	Bóhólníihii baa ha'niih le' ! Háálá náoshkąąhgo shidiizts'ą́ą́' .
19:28:007:0	Bóhólníihii bee shidziilii áádóó shinaage' nilį́ ; shijéí bee baa jííníshłíigo shíká análwo' ; éí bąą shijéí t'áá íiyisí bił nihoozhǫǫhgo shiyiin bee baa hashniih doo .
19:28:008:0	Bóhólníihii bidine'é yá adziilii nilį́ ; ak'ah bik'i yaadziidgo yiyíísį́į'ii yá bidziil bee yisdá'iildéehii nilį́ .
19:28:009:0	Nidine'é yisdánínííł , áádóó níí' danilíinii bik'ijiinídliih ; na'niłkaadii nílį́įgo ba'íłtso'go ałdó' hool'áágóó baa áhólyą́ .
