19:87:001:1	Záíyan hoolyéegi kééhojit'į́įgo ak'ihojidlí
19:87:001:0	Dził diyinii bighą́ą'di kin bidahoníłdzilgo nideiznilii haal'á .
19:87:002:0	T'áá ałtsogóó Jéíkab dine'é kéédahojit'į́įgi t'áá át'é biláahgo Bóhólníihii éí Záíyan kin haal'á bidáádaditį́į́h ayóó'áyó'ní .
19:87:003:0	Diyin God bikin haal'áii nílíinii , bee naa ha'niihii bee hada'iisdzíí' . Síilah .
19:87:004:0	Shéédahósinii bitahdóó Réíhab áádóó Bábilan baa hodeeshnih , Filístiya áádóó Táir , Iithiyópiya bił , Dííyee' diné ákwii bi'dizhchį́ , ha'níi doo .
19:87:005:0	Áádóó Záíyan kót'éego baa hane' doo , Díí lą́ą , áádóó níléí ałdó' Záíyangi bi'dizhchį́ , háálá Aláahgo Ayóó'át'éii t'áá bí Záíyan hohoníłdzilgo áhodoolííł .
19:87:006:0	Bóhólníihii éí , Díí lá ákwii bi'dizhchį́ , níigo dadine'é bízhi' ádeile'go yółta' doo . Síilah .
19:87:007:0	Dahataałii índa sin yee dahataałgo bee na'a'néii yee nidaanéhígíí áadi aheełt'éego ádaaní , Shito' hadaazlínígíí t'áá ałtso nits'ą́ą́dóó hólǫ́ .
