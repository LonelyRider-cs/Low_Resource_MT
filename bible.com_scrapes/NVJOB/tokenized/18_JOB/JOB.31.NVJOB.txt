18:31:001:1	Job , T'áá ákogi ánísht'é , níigo yáłti'
18:31:001:0	Shináá' t'éiyá bee nísh'į́į dooleełii nidiní'ą́ , áko ha'át'éegoshą' ch'ikę́ę́h ła' bidáneeshníi doo ?
18:31:002:0	Diyin God yót'ááhdę́ę́' hólóonii ha'át'íí ach'į' niidoolééł ? Aláahgo Ayóó'ábóodziilii agháníhóó'áadi hólóonii ha'át'íishą' aididoo'ááł ?
18:31:003:0	Da' diné doo yá'áshónígi áát'įįdígíísh doo atíbidi'doolníił da ? Da' diné doo ákwii ádaat'íiniísh doo ayóó ábidi'doolníił da ?
18:31:004:0	Da' Diyin God éí yishááłgóósh doo yoo'į́į da , índa nihidishtaałígíísh doo t'áá ałtso yółta' da ?
18:31:005:0	Shina'adlo'go daats'í hinishnáá nít'éé' , éí doodaii' tsxį́įłgo ina'ashło'go niséyáá ládą́ą́' ,
18:31:006:0	háni'dii bee dah nídiidlohí doo bina'adlo'ii bee shééhodoozįįł , áko doo shina'adlo'góó Diyin God bił bééhodoozįįł .
18:31:007:0	T'áá ákóne' ásht'į́įgo bits'á níyáagoáádóó bidánáneeshnihii t'éí shíni' nilį́įgo yisháałgo , ádił ni'iidzííh ła' t'áá shii' hólǫ́ǫ́ ládą́ą́' ,
18:31:008:0	háni'dii k'éédíshdléehgo náánáła' diné nídeidį́įh doo ; t'áá aaníí shá nidanise'ii háni'dii hadahólts'ǫǫd .
18:31:009:0	Asdzání shíni' áhoolaago , doodaii' bił kééhasht'íinii bich'é'étiindóó baa hííníshdáá nít'ée'go ,
18:31:010:0	háni'dii she'asdzą́ą́ náánáła' diné yá ak'áa doo , índa háni'dii náánáła' diné yił nídabiilkááh .
18:31:011:0	Jó , ákóhoodzaago t'áadoo hasohnáhodiiníbézhígóó ádił oodzíi' dooleeł ; t'áá aaníí doo ákwii ádajíít'įįdígíí ándahwii'aahii atídahodoolííł .
18:31:012:0	Háálá atí'oolníiłjį' kǫ' ałtso idi'doołk'ą́ąłii át'é ; shee nihwiileehii ałtso shits'ą́ąjį' kódaalne' doo nít'éé' .
18:31:013:0	Diné shá naal'a'í , doodaii' asdzání shá naal'a'í bi'diił'áhígíí biniinaashik'éhá'áahgo bá baa nídéesht'įįłgi doo niizį́į́'góogo ,
18:31:014:0	áko Diyin God shá nihodoo'ááł biniyé nídiidzáago haa deeshnííł ? Shaa honíle'goshą' ha'át'íí bidideeshniił ?
18:31:015:0	Da' doósh Diyin God áshiilaago iishch'id biyi' nishiníłtínígíí áhoolaa da ? Da' doósh t'ááłá'ígíí t'áá áníidla t'áá ał'ąą nihimá biishch'id biyi'di ánihiilaa da ?
18:31:016:0	Baa dahojoobá'íii t'áadoo le'é deinízinii bich'į' baa nááchį'go , doodaii' asdzání bąąh áhásdįįdii yídin nilíinii t'áadoo bee bíká aashwodgóogo ;
18:31:017:0	éí doodaii' t'áá sáhí shich'iyą' yíyą́ą'goáłchíní bizhé'é ádinii t'áadoo ła' ba'níłtsoodgóogo ;
18:31:018:0	( jó , t'áá tsíłkéí nishłį́į́dę́ę́' bizhé'é nishłį́ nahalingo bił níyá , áádóó t'áá bimá bishchínídóó kǫ́ǫ́ dahonít'i' , bidishníigo nísą́ ; )
18:31:019:0	ła'da shinááł éé' yídin nilį́įgo daaztsą́ągo , doodaii' bahojoobá'íii bi'éé' ádingo yiiłtsą́ągo ,
18:31:020:0	áádóó bahojoobá'íii t'áadoo éé' baa nínilgóó doo shich'į' ahééh niizį́į́'góogoínda shidibé bighaa' bee éé' ádaalyaaígíí t'áadoo yee ná'iidziilgóogo ,
18:31:021:0	áádóó dáń'dítį́įhgi ándahwii'aahii shik'is dajílį́įgo bąąáłchíní bizhé'é ádaadinii bide ádahwíínísin ládą́ą́' ;
18:31:022:0	háni'dii shigąąstsiin shiwos bąąh ni'diikęęs ; háni'dii shigaan shich'oozlaa'gi k'édlaad .
18:31:023:0	Jó , Diyin God atí'éł'į́įgo t'áá íiyisí bik'ee shił yéé' nít'éé' , áádóó ayóó át'éii nilį́įgo biniinaa t'áadoo bínéésh'ąąd da .
18:31:024:0	Óola bee shił chohoo'į́įgo , doodaii' óola yá'át'éehgo nídoolyį́į'ii , Naa jííníshłí , bidííniidgo ,
18:31:025:0	áádóó t'áá íiyisí bidziilgo dah aashłéłígííínda lą'í nishó'iisíłt'e'ígíí baa shił nihoozhǫǫhgo ,
18:31:026:0	áádóó jį́honaa'éí adiníłdíingoínda ooljéé' nizhónígo hááyáago nééł'į́į'go ;
18:31:027:0	t'áá nahont'inee shijéí yíni' áhoolaagoshíla' séts'ǫsgo ;
18:31:028:0	kót'éego doo ákwii áhóót'įįdígíí ałdó' át'éego ándahwii'aahii yaa nídadóot'įįłgo atídeidoolííł nít'éé' ; kósdzaago éí , Diyin God yót'áahdi hólóonii doo shídéét'i' da , dííniid doo nít'éé' .
18:31:029:0	Da' diné shik'ee diniihii atílyaaígíísh bąą shił nihoozhǫǫhínda doo yá'át'éhígi ábi'diilyaagoósh baa ts'íigo lą́ą niizį́į́' ?
18:31:030:0	Dooda , t'áá aaníí bi'dódziihgo daotsa' doo laanaa nisingo doo bee ádił iisiihgo haasdziih da .
18:31:031:0	Shiníbaal si'ą́ą́dóó t'áá háiida , Hach'iyą' t'ah doo bee hwiih deidleeh da , doo niihí da ?
18:31:032:0	Dé'éyóní doo ła' kintah atiingi biiską́ą da , nidi ch'aadeíkáahii bá shighan ąą íínísin nít'éé' .
18:31:033:0	Doo ákwii áát'įįdii shijéí bii' nídíł'į́į'go , Ádam ádzaa yę́ęgi át'éego bee haz'áanii k'íníti'ígíísh díníł'į́į'go ,
18:31:034:0	ayóó ánéelą́ą́' áłah ílínígíí bik'ee shił yée'godahooghandę́ę́' diné dah deíkáahii dashi'į́įgo tsídasideesyizígíí biniinaat'óó dííníshhéél nít'éé' , áádóó tł'óó'góó nidi t'áadoo ch'íníyáa da ?
18:31:035:0	Dooládó' ła' shíists'ą́ą́' laanaa da ! Jó , kǫ́ǫ́ ádaa hashne'go AláahgoAyóó'ábóodziilii shich'į' ééhoosįįh laanaa nisin , índa shi'ana'í nilíinii naaltsoos bikáa'gi ak'e'ółchíiłgo shaa chíhó'ááł laanaa nisin .
18:31:036:0	Ákódzaago shiwos dah deesh'ááłáádóó naat'á ch'ah hach'ah ájíléhígi át'éego shitsiinídeesht'ih nít'éé' .
18:31:037:0	Níyáádę́ę́' kónéelą́ą'di nidinishtáál , dishníigo bił hodeeshnih nít'éé' ; naat'áanii nahalingo bit'ááh deeshááł nít'éé' .
18:31:038:0	Shikéyah shik'ee hááchago áádóó anák'eeshto' náálį́ nahalingotó neets'ee'go danílínígíí shich'į' saad dahółǫ́ǫgo ,
18:31:039:0	áádóó kéyahdóó neest'áanii béeso t'áadoo bik'é nanishłéhí yíyą́ą'gobiniinaa bikéyah da'ílíinii daneeznáago áshłaago ;
18:31:040:0	háni'dii tł'oh naadą́ą́' hadadínóosééł yę́ęgi ch'il deeníní hadanise' le' , índa tł'oh naadą́ą́' bidee'í hadadínóosééł yę́ęgi tł'oh niłchxoní yilt'ąą'ída nidanise' . Kojį' lą́ą Job saad niiníłt'i' .
