23:39:001:1	Heziikáíyah éí Bábilandę́ę́' baa íldee'
23:39:001:0	Íídą́ą́' Báladan biye' éí Mérodak-báladan wolyéii Bábilan kéyahdóó aláahgo naat'áanii nilíinii Heziikáíyah dadzitsaah nít'éé' áádóó yá'át'ééh nídzísdlį́į'go yaa hodiizts'ą́ą'go naaltsoos áádóó aa doolyéełii hach'į' yił i'ííł'a' .
23:39:002:0	Áko Heziikáíyah haa bił hóózhǫǫdgo éí hach'į' hadaasdzí'ígíí bázdiizts'ą́ą'go haghan góne' da'ílíinii hólónígíí t'áá át'é deinééł'į́į́' ; éí béésh łigaii áádóó óola áádóó spáis wolyéii áádóó ak'ah da'ílíinii áádóó kin góne' béésh éé' hwee hólóonii t'áá át'é índa yódí bá hooghan hwee hólóonii t'áá át'é ; bighan góne' índa bee hóhólníhígi hólóonii éí t'áadoo ła' t'áá bídiní t'áá át'é deinééł'į́į́' .
23:39:003:0	Áko Aizéíyah Diyin God yá halne'ii nilíinii éí aláahgo naat'áanii Heziikáíyah yaa níyáago áyidííniid , Díí dinéshą' ha'át'íí dadííniid áádóó háádę́ę'shą' naa yíkai ? Áko Heziikáíyah ádííniid , Éí kéyah nízaadę́ę́' Bábilan hoolyéédę́ę́' shaa yíkai .
23:39:004:0	Áádóó áhodííniid , Nighan góne' ha'át'íísh deinééł'į́į́' ? Áko Heziikáíyah haadzíi'go ání , Shighan góne' hólónígíí t'áá át'é deinééł'į́į́' ; shinaalye'é da'ílíinii bitahdóó t'áadoo ła' doodaí shá deinééł'į́į́' .
23:39:005:0	Áko Aizéíyah éí Heziikáíyah áyidííniid , T'áá ałtsoní bee Bóhólníihii ánínígíí yísíníłts'ą́ą́' :
23:39:006:0	Jó , beiníłką́ągo nighan góne' hólónígíí t'áá át'é , áádóó díí jį́įjį' danizhé'é yę́ę hasht'enidayiiznilii éí Bábilangóó ahidoogéełgo doo ła' doodzih da , ní Bóhólníihii .
23:39:007:0	Áádóó łą'ídi ninálí ła' nídeididooniłgo yúnak ádabi'didoolníiłgo éí Bábilan kin haal'áagi aláahgo naat'áanii bighandi yá nidaal'a' doo .
23:39:008:0	Áko Heziikáíyah éí Aizéíyah ábizhdííniid , Bóhólníihii áníinii bee háínídzí'ígíí éí yá'át'ééh . Áádóó hanáádzoodzíí' , Háálá shíyoołkáł ígíí biyi' hasht'ehodít'é áádóó t'áá aaníinii bee haz'ą́ą doo .
