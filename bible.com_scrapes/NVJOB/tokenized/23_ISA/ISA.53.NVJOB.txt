23:53:001:0	Háíyee' baa nidahwiilne'ígíí dayoosdląąd , índa háíyee' bich'į' Bóhólníihii bibee adziilii yit'íní ályaa ?
23:53:002:0	Jó , ch'il dit'ódí haníísánígi át'éego áádóó t'áá hóółtseiidóó behétł'óól dínéesánígi át'éego binááł jidínéesą́ . Doo diné bíiyisii jílį́į da , doodaii' doo haadzólníi da , ákoósh dahoníil'į́į doo ? Ayóó ázhnóolninígíí ádin , áko doo dahodíníidzįįł da .
23:53:003:0	Diné dahaz'įįdgo doo dahoniizį́į́'góó hats'ą́ąjį' nídaazyiz ; diné yínííł jílíinii áádóó yínííł bee ade áhoot'éii hoł bééhózin ; doo hanádadéézįįd daígíigi át'éego dahaz'įįd áádóó doo nihił ajílį́į da .
23:53:004:0	T'áá aaníí , yínííł nihide át'éii áádóó yínííł nihá nízhdiiyį́ , nidi Diyin God atíhoolaago hach'į' hodiiznáá' daniidzį́į́' .
23:53:005:0	Nidi nihibąąhági át'éii biniinaa hadił hąąh deeshchii' ; doo ákwii ádeiit'įįdii biniinaa tízhdiilyaa ; ach'į' hózhǫ́ nihee hodoolee ł biniyé nihá atího'diilyaa , índa hak'i nidzisk'ą́ dzizlį́'ígíí bee nídeidzíí' .
23:53:006:0	T'áá áníiltso dibé nahalingo yóó'adahiikááh ; t'ááłá'í niitínígo t'áá nihí daniidzingóó ahiikááh , índa doo ákwii ádeiit'įįdii t'áá át'é Bóhólníihii hak'iidii'ą́ .
23:53:007:0	Yínííł hade át'éego índa hach'į' hodiiznáa'go t'áadoo hadzoodzíi' da ; dibé yázhí bidi'yoolyéełjį' eedlóóz nahalingo índa dibé tádígéeshgo t'áadoo áníní nahalingo t'áadoo hadzoodzíi' da .
23:53:008:0	Yínííł hade ádzaago ánihwiit'aahdóó daho'diidlóóz . Háishą' oochíiłii bii' jiinánígíí hazhó'ó yaa hodoolnih ? Jó , dahináanii bitahdóó ho'diisyį́ ; shidine'é ádił nida'iisí'ígíí biniinaa atího'diilyaa .
23:53:009:0	Azhą́ doo hwee ádíláah da nidi , doo nidi na'adlo' saad hazéé' hólǫ́ǫ da nidi , dadziztsą́ągo diné doo yá'ádaashóonii áádóó diné at'íinii bił yóó'áho'diilyaa .
23:53:010:0	Azhą́ ákót'ée nidi , Bóhólníihii íinízinii bik'ehgo tízhdiilyaa ; yínííł hade át'éego áhoolaa , áádóó bąąhági át'éii biniinaa náá'ázdiisnii'go ha'áłchíní yizdoołtsééł , áádóó as'ahgóó jiináa doo , índa Bóhólníihii íinízinii yá'át'éehgo ájoolíił doo .
23:53:011:0	Hwii' sizíinii nitseedzáago dziiłtsą́ągo hoł yá'át'éeh doo ; shinaal'a'í t'áá ákogi át'éii béédahodzísingo diné t'óó ahojíyóí t'áá ákogi ádajít'éego há hahadziih doo , háálá bidoo ákwii ádaat'éii bá nízhdiiyį́į doo .
23:53:012:0	Éí bąą íí' dooleełii hó índa ayóó át'éii há ałts'ádeesh'nił , áádóó hó índa dabidziilii bił daasnáanii ałts'ádidoo'nił , háálá hwii' sizíinii bee jiinánígíí aninéejį' azhdíí'ą́ , áádóó bąąhági ádaaníiłii bił ho'déélta' , áko t'óó ahayóí bibąąhági ádaat'éii bá nízhdiiyį́ índa bee haz'áanii dayiizti'ii bá ní'dzooskan .
