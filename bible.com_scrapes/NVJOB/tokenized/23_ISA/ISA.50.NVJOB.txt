23:50:001:0	Bóhólníihii kóní , Nihimá yóó'adíí'áanii háadish binaaltsoos bik'ehgo ałts'á'iit'aashii siłtsooz ? Shąąh hayííł'áii bich'į' nanihiyíłnii'ígíí háísh éí át'į́ ? Jó , doo ákwii ádaot'įįdii biniinaa nida'ádiyoołnii' índa bee haz'áanii dahooti'ii biniinaa nihimá yóó'abi'doot'ą́ .
23:50:002:0	Ha'át'íísh bąą aadi níyá yę́ędą́ą́' doo naagháhí da ? Nihíká ádííniid yę́ędą́ą́' ha'át'íísh bąą t'áadoo shich'į' hadasoohdzíi' da ? Da' nihik'é niná'deeshdléełgiísh shíla' bi'oh neel'ą́ ? Da' háánihideeshniłgi doósh bich'į' shidziil da ? Jó , hoshishkéego tónteel nínáltsih índa tooh danílíinii hóółtseiigo ánásh'įįh ; tó ádaadinígíí biniinaa łóó' dibáá' nídabigą́ą́h áádóó nídadiłdzi'go daniłchxon łeh .
23:50:001:1	Diyin God bá naal'a'í ak'eh hół'ínígíí
23:50:003:0	Chahałheeł éí yádiłhił bik'énáshtih áádóó tł'oh azis bik'ésti'go ánásh'įįh .
23:50:004:0	T'áá háiida ch'ééh deeyáhígíí baa hoolzhiizh góne' saad bee bich'į' hadeesdzihgo shił bééhózin doo biniyé ídahooł'ą́ą'ii biyáti' Bóhólníihii Diyin God sheidiní'ą́ ; ahbínídą́ą́' áádóó náá'ábínígo ch'éésiisíidgo ídahooł'ą́ą'ii da'diits'a'ígi át'éego adiists'a'go ánáshiil'įįh .
23:50:005:0	Bóhólníihii Diyin God éí adiists'a'go áshiilaago doo bich'į' naashteeh da , doo nidi bits'ą́ą́' t'ą́ą́' kónáshnéeh da .
23:50:006:0	Shiníighah adadziiłtsxáasii áádóó shidághaa' hadayiiłdlaadii baa ádinisht'ą́ ; baa yáhásinígi áshi'dil'ínígíí áádóó shik'ídahidizheehígíí doo bits'ąą shinii' nanish'in da .
23:50:007:0	Háálá Bóhólníihii shíká análwo' ; éí bąą doo shił hodooląął da ; éí bąą biniyé ásht'íinii bich'į' tsétł'ééł bee doodzohii nahalingo ni'ádinisht'ą́ , áádóó doo baa yádínéesįįłgóó shił bééhózin .
23:50:008:0	T'áá ákogi ánísht'éego shá hadoodzihii áhánígóó hólǫ́ . Háishą' shił ałgha'dit'áah doo ? Haa'íshą' ahííłghah yidiidzįįł . Háishą' shik'ijį' nilį́ ? Bíni'dii áháníjį' shíighah niighááh .
23:50:009:0	Jó , Bóhólníihii Diyin God shíká análwo' ; háishą' shaa nídóot'įįłgo shá nihodoo'ááł ? Shoo , éé' hastihígi át'éego hadadootih índa ch'osh ałchozhii dabidooyį́į́ł .
23:50:010:0	T'áá háiida nihitahgi Bóhólníihii bił nilíinii , t'áá háiida bá naal'a'í biinéé' yik'eh hół'íinii , t'áá háiida chahałheełgóó yigáałgo doo bił ééhózinii , bíni'dii éí Bóhólníihii bízhi' yaa dzólí áádóó biDiyin God yaa dzólíigo sizį́į le' .
23:50:011:0	Jó'akonee' déédadołjahii t'áá ánółtso éí honooyééł nihinídaazt'i'ii danohłíinii , didadoołjé'ígíí biih hohkááh áádóó honooyééł biyi' naanídeínóhkááh . Díí shits'ą́ą́dóó nihee dahodooleeł ; yínííł bik'ee shoojée' doo .
