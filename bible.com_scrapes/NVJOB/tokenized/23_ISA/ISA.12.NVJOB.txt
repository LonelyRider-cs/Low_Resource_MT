23:12:001:1	Ahééh hasinjí sin
23:12:001:0	Éí bijį́įdi ádidííniił , Bóhólníihii nílíinii , nich'į' ahééh nisin dooleeł , háálá azhą́ shich'į' náhóóchįįd nidi , náhóóchįįdii nahjį' kwíinilaago t'óó shik'ééhwííníłtaa' .
23:12:002:0	Jó , Diyin God bee yisdáhásháahii nilį́ áádóó baijóshłíigo doo násdzid da dooleeł , háálá Bóhólníihii Diyin God bee shidziilii áádóó shiyiin nilį́įgo bee yisdááyáii silį́į́' .
23:12:003:0	Éí bąą tó hadahadleehdóó tó bee yisdá'iildéehii baa nił hózhǫ́ǫgo hahíleeh doo .
23:12:004:0	Áádóó éí bijį́įdi ádidííniił , Bóhólníihii bich'į' ahééh nínízin ; bízhi' yínízhíigo baa honiih ; diné bitahgóó yaa naagháii baa yáníłti'go bízhi' ts'ídá ayóó át'éii baa hólne' .
23:12:005:0	Bóhólníihii baa hohniihgo bich'į' hótaał , háálá ts'ídá ayóó át'éego áánííł ; nihokáá'góó t'áá át'é díí bééhózingo ánílééh .
23:12:006:0	Dził Záíyandi kééhót'íinii baa hózhóonii biniinaa ayóó íits'a'go sin bee hótaał , háálá Ízrel biDiyin nilíinii nihitahgóó hólónígíí éí ayóó át'é .
