23:4:001:1	Jerúsalem kin haal'áii ayóó ánóolningo áńdoolnííł
23:4:001:0	Éí bijį́įdi asdzání tsosts'id yilt'éego , diné t'ááłá'íígíí deidoołtsołgo ádadidooniił , T'áá nihí nihich'iyą' deiidą́ą doo áádóó t'áá nihí nihi'éé' bee háádadiit'įįh doo ; t'áá hazhó'ó nízhi' t'éí bee danihi'dójíi doo , áko bee nihá nahat'i'ii nahjį' kódoonííł .
23:4:002:0	Éí jínídi Bóhólníihii bits'ą́ą́dóó haníísáanii ayóó ánóolninii áádóó ayóó át'éii át'ée doo áádóó Ízrel dine'é yisdádahineezhchą́ą'ii bá kéyah bits'ą́ą́dóó aneest'ą' t'áá íiyisí yá'át'éeh doo índa ayóó ádanóolnin doo .
23:4:003:0	Áádóó ałdó' díí baa hodoolzhish : Záíyandi nidahaasdzí'ígíí áádóó Jerúsalemgi t'ah kéédahat'ínígíí diyin dabidi'níi doo , áádóó Jerúsalemgi t'ááłá'í jinítínígo Diyin God binaaltsoos biyi' házhi' daasdzohígíí ákódahodi'níi doo .
23:4:004:0	Bóhólníihii éí níłch'i bee ánihwiit'aahii áádóó níłch'i ąąh ha'diiłk'ą́ąhii bee Záíyan bich'é'éké chin yąąh tánéízgizgo áádóó Jerúsalemgi dine'é bidił yá nináninídee'ii doo bąąh chinígóó ánáyiidlaago ,
23:4:005:0	ákohgo Bóhólníihii éí Dził Záíyan t'áá ałtsogóó áádóó áłah nída'oodleełígíí k'os áádóó łid bik'i dah yilzhołgo i'ii'aah , áádóó tł'ée'go éí kǫ' bee adinídíingo bik'i dah nídíltłi' , háálá éí ayóó át'éii t'áá ałtso bik'i dah yilzhołgo biyaa chaha'oh doo .
23:4:006:0	Áádóó jį́įgo náhoniigahígíí biniyé chaha'oh doo índa nídadiyołígíí áádóó nídahodiłtį́hígíí biniyé biyaa i'niichéeh doo índa bine' na'adzi' doo .
