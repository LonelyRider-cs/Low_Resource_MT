23:46:001:0	Bel yaa ádzaa , Nííbo neeshjool ; eda'alyaii dandaazgo naaldlooshii áádóó béégashii yąąh ch'ééh dadikáahgo deíyeeh .
23:46:002:0	Daneeshjoolgo t'áá ła' yaa ádaadzaa , áko hééł deidooyéełgi yi'oh daneel'ą́ , nidi t'áá bí ałdó' dabidisná .
23:46:003:0	Jéíkab dine'é danohłíinii áádóó Ízrel dine'é daohdziihígíí t'áá atsą́ą́dóó nánihidiinilii éí iishch'id biyi'dóó náás nihiníjaa'ii dashíísółts'ą́ą́' :
23:46:004:0	shí éí t'áá hasínítihjį' índa nitsii' yiigaijį' naa áháshyáanii nishłį́ ; í'iishłaa áádóó aa áháshyą́ ; t'áá shí naa áháshyą́ągo yisdánídeeshtééł .
23:46:005:0	Háísh binisht'éego áádóó bił ahinisht'éego índa bił ahąąh nishidíínił , áko ahiniilt'ée doo ?
23:46:006:0	Azis biyi'dóó óola hadayiinííł áádóó béésh łigaii dah deidiileehgo atsidii shódayoołt'eehgo éí diyin bidi'níinii ádeile' ; yich'į' nitséédadigohgo t'áá aaníí yich'į' nidahałá .
23:46:007:0	Bidiyin bidi'níinii biwosgi dah nídeiłtéehgo t'áá bí bá haz'ą́ągi dah nídayiisįįh ; bá haz'ą́ą́dóó doo nahjį' kódoolníił da ; t'áá aaníí , ła' yich'į' ná'iidookąął , nidi doo hach'į' hadoodzih da , doo nidi bee hach'į' nahwii'náanii biyi'dóó hááhodoołtéeł da .
23:46:008:0	Díí béédaołnííh áádóó diné danohłį́įgo bee yit'íní áda'doołnééh ; bee haz'áanii dayiitííh danohłíinii , béénínáádaołnííh .
23:46:009:0	T'áadoo le'é ałk'idą́ą́' yę́ę béédaołniih , háálá shí Diyin God nishłį́ , áádóó doo ła' nááhódlǫ́ǫ da ; shí Diyin God nishłį́ , áádóó doo ła' sheełt'éhé da ;
23:46:010:0	hahoolzhiizhdóó nihoolzhiizhjį' índa ałk'idą́ą́' t'ah doo ádaanéehii baa hashne'go ádíshní , Baa yéíłti' yę́ę doo nahjį' kódoolníił da áádóó t'áá shí nisinígíí t'áá ałtso ádeeshnííł ;
23:46:011:0	ha'a'aahdę́ę́' tsídii dichin biiłhéii t'áá éí kéyah nízaadę́ę́' diné baa yéíłti' yę́ę yi'doolíłígíí yídéeshiił ; bee haasdzíi'ii baa hodoolzhishgo ałdó' ádeeshłííł ; binahosí'áanii ałdó' ádeeshnííł .
23:46:012:0	Daastee'ii danohłíinii áádóó t'áá ákogi át'éii nízaadi bits'ąą dahonohłóonii , dashíísółts'ą́ą́' ;
23:46:013:0	shit'áá ákogi át'éii áháníjį' niníláago doo nízaadi hólǫ́ǫ da doo , áádóó shibee yisdá'iildéehii doo t'ah nízin dago Záíyangi Ízrel dine'é bee ayóó ánísht'éii bee yisdá'iildéehii bá nidideesh'ááł .
