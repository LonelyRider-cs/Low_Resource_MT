23:59:001:1	Ízrel dine'é ádił nida'iiszíi'ii baa hwiinít'į́
23:59:001:0	Jó , Bóhólníihii bíla' yee yisdánihidooniłígíí doo yee nihi'oh neel'ą́ą da , áádóó nihíídóołts'įįłgi doo nihich'į' jé'áhodilkał da ,
23:59:002:0	nidi nihibąąhági ádaat'éii éí nihí áádóó nihiDiyin God yił ałts'ánihinínil , índa ádił nida'iyohsíhígíí biniinaa nihits'ąą nídeest'į́į'go doo nihididoots'į́įł da .
23:59:003:0	Háálá dił bee danihíla' dááchxǫ' áádóó doo ákwii é'ét'éii bee danihílázhoozh dááchxǫ' ; t'áá danihizábąąhídóó danihiyooch'íidgo hadahoohdzíí' ; danihitsoo' náhoolghałgo doo yá'áshóonii bee hadahoohdzíí' .
23:59:004:0	T'áá ákogi át'éego ó'oo'níiłii doo ła' yókeed da índa t'áá aaníinii doo yee agha'dit'áah da ; t'áadoo nídandlíinii yaa dadzólí áádóó dabiyooch'ííd ; ádílááh yééda'niiltsąąhgo doo ákwii é'ét'éii nidayiiłchííh .
23:59:005:0	Tł'iish báhádzidii biyęęzhii yii' hadahakáahgo ádeile' , áádóó na'ashjée'ii bitł'óól nideiniłdiz ; biyęęzhii t'áá háiida yiyííyą́'ígíí éí dadootsaał , áádóó yists'ilígíí bits'ą́ą́dóó tł'iish báhádzidii hadoogááł .
23:59:006:0	Dabitł'ólígíí doo bi'éé' dadooleeł da , áádóó ádaaníłígíí doo ák'ídeidooltih da ; ádaaníłígíí éí doo ákwii át'éii ádaat'é áádóó t'áá na'níle'dii ádaaníiłii bílák'ee naazlá .
23:59:007:0	Doo yá'ádaashóonii yich'į' dah daajah , áádóó diné doo ádąąh dahast'áanii deidiyoołhéełgo bidił doonahjį' yich'į' ayóó ádaat'į́ ; doo ákwii át'éégóó nitsáhákeesígíí yee nitsídaakees ; t'áá dahidikááhgóó nida'iiłchxǫǫh índa ti'da'ayoołnííh .
23:59:008:0	Hózhǫ́ǫ́jí áhoot'éii doo bił béédahózin da , áádóó dahidikááhgóó doo t'áá ákogi ádaaníił da ; bá da'nítiinígíí nahoneeshtł'iizhgo ádeile' ; t'áá háiida ákǫ́ǫ́ deíkáhígíí hasht'ehodít'é doo bił béédahoozį́į́' át'ée da .
23:59:009:0	Éí bąą t'áá ákogi áhooníłígíí doo deeghánídi nihits'ą́ądi hólǫ́ áádóó t'áá ákogi át'éii doo nihik'i hooleeh da ; adinídíín biba' ádaniit'é , nidi t'ahdii chahałheeł ; jó'akon , doo hool'įįh daígíí bąą chahałheeł bii' deíníikááh .
23:59:010:0	Doo da'oo'íinii nahalingo tsé yítł'inígíí bąąh nídadiikahgo nidahwiidziid ; tł'ée'go nídadiigohígi át'éego ałní'ní'ą́ągo hool'inígíí biyi' nídadiigoh ; daneeznáanii nahoniidlingo dahináanii bitahgi dahoniidlǫ́ .
23:59:011:0	Shash ádaanínígi át'éego , áádóó hasbídí t'óó a'áhígo ádaanínígi át'éego t'áá áníiltso ádadii'ní ; t'áá ákogi áhooníłígíí hadadíit'į́į́' , nidi doo hólǫ́ǫ da ; yisdá'iildééh hadadíit'į́į́' , nidi doo deeghánídi nihits'ą́ądi hólǫ́ .
23:59:012:0	Háálá bee haz'áanii dahiitíhígíí nidáahgi t'óó ahóóyóí ; nihibąąhági ádaat'éii nihik'ijį' danilį́įgo nihaa dahalne' , háálá bee haz'áanii dahiitíhígíí nihił dahólǫ́ , índa nihidoo ákwii át'éii át'éhígíí nihił béédahózin ;
23:59:013:0	bee haz'áanii dahiitíhígíí áádóó danihiyooch'ídígíí bee Bóhólníihii bik'ijį' daniidlį́ , áádóó ade áhoot'é ó'ólzin , áádóó doo bik'eh honiil'į́į́góó yéiilti'go danihijéí tł'ááhdóó doo t'áá aaníígóó nitsíikeesgo yéiilti'ígíí bee nihiDiyin God bits'áhiikááh .
23:59:014:0	T'áá ákogi áhooníłígíí t'ą́ą'jigo názyiz áádóó t'áá ákogi át'éii doo deeghánídi hólǫ́ , háálá t'áá aaníinii kintah da'nítiinjį' naa'íítłizh , índa t'áá aaníígóó áhát'íinii doo bá yah ahóót'i' da .
23:59:015:0	T'áá aaníí , t'áá aaníinii yę́ę ásdįįd ; t'áá háiida doo yá'áshóonii bits'ázhníyáhígíí éí bik'ijį' ídlíinii ízhdi'doolnííł . Áádóó Bóhólníihii yiyiiłtsą́ índa t'áá ákogi áhooníiłii ádingo doo bił hóózhǫǫd da .
23:59:016:0	Áádóó diné doo hólǫ́ǫ́góó yiyiiłtsą́ągo áná'ookąąhii doo hólǫ́ǫ́góó t'óó bił ahóóyóí ; éí bąą bigaan yee ádá yisdá'ííjaa' áádóó bit'áá ákogi át'éii chánah í'diilyaa .
23:59:017:0	Háálá t'áá ákogi át'éii béésh éé' bijéíts'iin yąąh niiní'ą́ áádóó béésh ch'ah bee yisdá'iildéehii ák'iidoot'ą́ índa k'ééhodi'nééh bi'ée'go áyiilaa áádóó beeldléí nahalingo íhoneedlį́ yee naagháá nít'éé' .
23:59:018:0	Ádajíít'įįdígíí bik'ehgo , t'áá éí bik'ehgo hach'į' niná'di'yoodleeł ; éí bik'ijį' danilíinii yéego yich'į' báháchį'go índa bi'ana'í danilíinii k'éididoodlííł ; tónteel bibąąhgóó kédaayahgi kéédahat'ínígíí k'éididoodlííł .
23:59:019:0	Áko índa e'e'aahdóó Bóhólníihii bízhi' áádóó ha'a'aahdóó yee ayóó át'éii dazdósin doo , háálá Bóhólníihii biNíłch'i yee yidooyołgo tó yíląąd nahalingo hak'íidoonah .
23:59:020:0	Índa Záíyanjį' Jéíkab dine'é bitahgi bee haz'áanii hitíihii yits'ą́ąjį' nídaazyizígíí t'áá ałtso á Niná'ídláii baa doogááł , ní Bóhólníihii .
23:59:021:0	Áko shí éí díí bee bił aha'da'dinisht'ą́ , ní Bóhólníihii ; ShiNíłch'i nik'igi hólónígíí áádóó shizaad nizáíláhígíí doo nizéé'dóó hahodooleeł da áádóó na'áłchíní áádóó banááda'áłchíní doo bizéé'dóó kodóó hool'áágóó hahodooleeł da , ní Bóhólníihii .
