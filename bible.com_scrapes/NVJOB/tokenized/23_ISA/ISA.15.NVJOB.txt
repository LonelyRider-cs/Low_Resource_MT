23:15:001:1	Mó'ab át'ée dooleełii
23:15:001:0	Mó'ab dine'é át'ée dooleełii ch'ét'ą́ . T'áá ła'óotł'éé' Mó'ab kéyahgi Ar kin haal'áii atílyaago ábi'disdįįd ; t'áá ła'óotł'éé' Mó'ab kéyahgi Kir kin haal'áii atílyaago ábi'disdįįd .
23:15:002:0	Kin bii' nahadláii éí Dáíban hoolyéegi dah daask'id bighą́ą'di ádaalyaaígóó dadoochah yiniyé eekai ; Mó'ab dine'é éí Nííbo áádóó Médiiba kin haal'áii yaa chaał hadahoyiinííh ; dabitsii' ałtso ádídayoolzhéé' áádóó dabidághaa' ałtso dayííshéé' .
23:15:003:0	Kintah nida'aztiingóó tł'oh azis yił áká daaszaaz ; kin dabighą́ą́'góó áádóó diné áłah ádaat'į́įgi t'ááłá'í nítínígo chaał hadahoyiiníihgo nidahachxééh .
23:15:004:0	Áko Héshban áádóó Iiliyéíleh dine'é hadaazhcha ; Jéíhaz hoolyéégóó nidi , adahosiilts'įįhgo daachxa ; éí bąą Mó'ab bisiláo dahayóii ałdó' hadaazhchxa , áádóó bii' sizíinii ádił nídahodilchił .
23:15:005:0	Mó'ab dine'é t'áá ádíyi'ídę́ę́' baa háíchxa ; nidanchéii éí béégashii táá' binááhaii ánínígi át'éego Zó'ergóó yóó'adahineezhchą́ą́' ; Lóhith hoolyéhígíí bich'į' deihwiiz'ą́ą́ góde daachago deíjeeh ; Horanéíyim hoolyéégóó atiinígi ánihidi'niildįįd , daaníigo yik'ee daachxa .
23:15:006:0	Nímrim hoolyéegi tó t'áá ádzaaí daazlį́į́' áádóó tł'oh ałtso daazgan áádóó ch'il doo nidanise' da índa ch'il dadootł'izhii doo nídahoodleeł da .
23:15:007:0	Éí bąą bił áda'azįįdgo bee dahazlį́'ígíí áádóó hasht'edayósinii ałtso K'ai' Tó Ch'ínílíní hoolyéégóó ha'naa yił ahineezdaa' .
23:15:008:0	Háálá Mó'ab kéyah binaagóó cha hááyá ; Égleiyim hoolyéégóó áádóó Bíyer-íílim hoolyéégóó cha dadéedlaad .
23:15:009:0	Dáímandóó tó deezlínígíí dił bił ałtaa náshchii'go nílį́ , áko t'ah náábíláhígo náshdóítsoh bitsiijį' ditł'ooígi át'éego Mó'ab dine'é daadzí'ígíí áádóó kéyahgi daadzí'ígíí bik'ijį' ach'į' nahwii'ná ánáádeeshdlííł .
