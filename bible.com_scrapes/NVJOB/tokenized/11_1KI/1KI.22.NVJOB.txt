11:22:001:1	Maikéíyah éí Éíhab áádóó Jiiháshafat bik'eh hodidoodleeł yaa hoolne'
11:22:001:0	Áko Síriya dine'é áádóó Ízrel dine'é bita'gi doo anaa' hólǫ́ǫ́góó táá' nááhai .
11:22:002:0	Nít'éé' táá' náhááh binih Júdah dine'é yá aláahgo naat'áanii Jiiháshafat éí Ízrel dine'é yá aláahgo naat'áanii yich'į' níyá .
11:22:003:0	Áádóó Ízrel dine'é yá aláahgo naat'áanii bá nidaal'a'í ííłní , Gíliyad kéyahdi Réímath kin haal'áhígíí éí nihígo t'óó ádahodíníilzéé' , doo nidi Síriya dine'é yá aláahgo naat'áanii bighadadiniit'aah da . Da' éísh nihił béédahózin ?
11:22:004:0	Áko Jiiháshafat ííłní , Réímath-gíliyad kin haal'áágóó anaa' biniyé daats'í shił díí'ash ? Áádóó Jiiháshafat éí Ízrel dine'é yá aláahgo naat'áanii ííłní , Shí t'áá nigi ánísht'é ; shidine'é éí nidine'égi ádaat'é ; dashilį́į́' ninilį́'ígi ádaat'é .
11:22:005:0	Áádóó Jiiháshafat éí Ízrel dine'é aláahgo binanit'a'í ííłní , Nánooshkąąh , áłtsé díí jį́ Bóhólníihii bínabídíłkid .
11:22:006:0	Nít'éé' Ízrel dine'é aláahgo binanit'a'í éí náásgóó áhodooníłígíí yaa dahalne'ii dį́įdi neeznádiingo diné áłah áyiilaago ííłní , Réímath-gíliyad daats'í bich'į' dishbááh , doodaii' ááhodeesht'įįł daats'í ? Áko ádaaní , Ákóde dínááh , háálá Bóhólníihii éí aláahgo naat'áanii yeididoo'ááł .
11:22:007:0	Áko Jiiháshafat ání , Díí kǫ́ǫ́ dahalne'ígíísh binaashiijí Bóhólníihii yá halne'ii nabídídíilkiłígíí doo ła' naagháa da ?
11:22:008:0	Áádóó Ízrel dine'é aláahgo binanit'a'í éí Jiiháshafat ííłní , Diné ła' t'ah yidziih , éí Ímlah biye' Maikéíyah ; éí shį́į́ hwee Bóhólníihii nabídídíilkił , nidi éí jooshłá , háálá yá'át'éehii doo shídéét'i'góó t'éí shaa halne' , nidi doo yá'áshóonii t'éiyá yee shaa halne' . Nít'éé' Jiiháshafat ání , Aláahgo naat'áanii nílíinii , t'áadoo ádíníní .
11:22:009:0	Nít'éé' Ízrel dine'é yá aláahgo naat'áanii éí siláo binanit'a'í ła' hágo yidííniidgo ííłní , Tsxį́įłgo , Ímlah biye' Maikéíyah kwe'é bił nánít'aash .
11:22:010:0	Áko Ízrel dine'é aláahgo binanit'a'í índa Júdah dine'é aláahgo binanit'a'í Jiiháshafat éí bi'éénééz yiih yí'áazhgo Samériya kin haal'á bidáń'dítį́įhgi t'áá bíni' haz'ą́ą́ léi'gi t'áá ał'ąą bibikáá'dóó nahat'áii yikáá' dah siké , áko náás áhodooníiłii yaa dahalne'ii t'áá ałtso hadááhdóó dahoolne' .
11:22:011:0	Áádóó Kiinéíyanah biye' Zedekáíyah éí béésh yee adee' áyiilaago ání , Bóhólníihii kóní , Díí bee Síriya dine'é ałtso asíníłdįįdjį' bighá da'dííshish .
11:22:012:0	Nít'éé' dahalne'ii t'áá ałtso t'áá ákót'éego náás áhodoonííł yaa dahoolne'go ádaaní , Nílááh , Réímath-gíliyad góde dínáahgo ła' nilééh , háálá Bóhólníihii éí aláahgo naat'áanii yílák'eididoo'ááł .
11:22:013:0	Áko hane' bił eel'a'go Maikéíyah hágo bidiní bi'doo'niidígíí hach'į' haadzíi'go ání , Jó , k'ad dahalne'ii t'áá ła' saad yá'át'éehii yee aláahgo naat'áanii yich'į' hadaasdzíí' ; bíni'dii nizaad t'áá éí dabizaadígi át'ée doo ; yá'át'éehii t'éiyá bee hadíídzihgo baa nánooshkąąh .
11:22:014:0	Nidi Maikéíyah ání , Ts'ídá t'áá aaníí Bóhólníihii hiná ; ákót'éego ts'ídá t'áá aaníí Bóhólníihii yee shich'į' haadzí'ígíí t'éí bee hadeesdzih .
11:22:015:0	Kót'éego aláahgo naat'áanii baazhníyá . Áko aláahgo naat'áanii áháłní , Maikéíyah nílíinii , Réímath-gíliyadgóó daats'í dadiibah , doodaii' daats'í áádahodiit'įįł ? Áko ábijiní , Nílááh , ła' daałééh , háálá Bóhólníihii éí aláahgo naat'áanii yílák'eididoo'ááł .
11:22:016:0	Nít'éé' aláahgo naat'áanii áháłní , Haa lá néelą́ą'di bee nich'į' háádeesdzih ? Shą́ą́' , t'áadoo ha'át'íhída bee shił hólne'í , nidi Bóhólníihii bízhi' t'éí bee t'áá aaníinii bee shił hólne' , nidishníi ni' .
11:22:017:0	Áádóó ání , Dibé yaa áhályáanii ádin nahalingo Ízrel dine'é ałtso wók'ą́ą́góó taozhjée'go yiiłtsą́ , áko Bóhólníihii ání , Díí yídahółníihii ádin ; bíni' diné t'áá ałtso bił dahodéezyéelgo dabighangóó anáhákáah le' .
11:22:018:0	Áko Ízrel dine'é aláahgo binanit'a'í éí Jiiháshafat ííłní , Da' doósh nił hweeshne' da ; eii yá'át'éehii doo yee shá haadziih da , nidi doo yá'áshóonii t'éiyá ?
11:22:019:0	Nít'éé' Maikéíyah ání , Éí bąą Bóhólníihii ánínígíí diits'į́į́h ; Bóhólníihii bibikáá'dóó nahat'áii yikáá' dah sidáago yá'ąąshdi dah deínéehii t'áá át'é binish'náájí áádóó binishtł'ají bíighah naazį́įgo yiiłtsą́ .
11:22:020:0	Áádóó Bóhólníihii ání , Háishą' Éíhab yíni' yá'áhodoolíiłgo Réímath-gíliyadgóó doogááł , áko bik'eh hodidoodleeł ? Áádóó ła' kót'éego ní , náánáła' kót'éego náádí'ní .
11:22:021:0	Nít' éé' níłch'i léi' ch'íníyáago Bóhólníihii yidááhdóó yiizį'go ání , Shí lá bíni' áhodeeshłíił ni .
11:22:022:0	Áko Bóhólníihii ábíłní , Ha'át'íishą' bee dooleeł ? Áko ání , Ákǫ́ǫ́ deeshááł , áádóó bá dahalne'ii t'áá ałtso dabizéé' góne' níłch'i biyooch'íidii nishłį́į doo . Áko ání , Ni lą́ą bíni' áhodíílíiłgo ak'eh didíídleeł ; nílááh , dínáahgo ákónínééh .
11:22:023:0	Éí bąą k'ad , Bóhólníihii éí níłch'i biyooch'íidii díí ná dahalne'ii t'áá ałtso dabizéé' góne' ayiis'a' ; jó , Bóhólníihii doo yá'áshóonii yee ná haadzíí' .
11:22:024:0	Nidi Kiinéíyanah biye' Zedekáíyah áyídíjį' niníyáago Maikéíyah biniitsį' néidííkaadgo ání , Shits'ą́ą́dóó lá háajigo Bóhólníihii biNíłch'i dahodiile'go nich'į' haadzíí' ?
11:22:025:0	Áádóó Maikéíyah ání , Jó , náwóne'í góne' nídidíít'į́į́ł biniyé ííníyáago éí bijį́ yidííłtsééł .
11:22:026:0	Áko Ízrel dine'é aláahgo binanit'a'í ání , Maikéíyah daosiłgo kin haal'áádóó naat'áanii Éíman áádóó aláahgo naat'áanii biye' Jó'ash bich'į' bił dadohkááh ;
11:22:027:0	ábidohní , Aláahgo naat'áanii kóní , Hodiiyeelgo nánísdzáajį' díí diné awáalyaadi yah adaałt'e'go t'áá ach'į' nahwii'nánígo bááh éí tó bił banída'ołtso' .
11:22:028:0	Áko Maikéíyah ání , Hodiiyeelgo néínídzáá ládą́ą́' Bóhólníihii doo shee haadzíi' da doo . Áádóó ání , Dine'é nohłíinii , łá'í nootínígo da'íísółts'ą́ą́' .
11:22:029:0	Kót'éego Ízrel dine'é yá aláahgo naat'áanii índa Júdah dine'é aláahgo binanit'a'í Jiiháshafat éí Réímath-gíliyad góde ííná .
11:22:030:0	Áko Ízrel dine'é aláahgo binanit'a'í éí Jiiháshafat ííłní , Łahgo áneeshningo adi'deeshníiłgo atah deeshbah , nidi ni éí ni'éénééz biih ninááh . Áádóó Ízrel dine'é aláahgo binanit'a'í łahgo ánoolningo í'diilyaago atah ííbaa' .
11:22:031:0	Nidi Síriya dine'é aláahgo binanit'a'í éí tádiindóó ba'aan naaki siláo binanit'a'í danilíinii éí hatsindaabąąs bijáád naakiígíí bee bídahólníihii yich'į' haadzíi'go ání , Ádaałts'ísígíí , doodaii' ayóó ádaat'éhígíí t'áadoo bił da'ahohgání , nidi Ízrel dine'é yá aláahgo naat'áanii t'éiyá .
11:22:032:0	Nít'éé' tsindaabąąs bijáád naakiígíí bindanit'a'í éí Jiiháshafat dayiiłtsą́ągo ádaaní , T'áá aaníí Ízrel dine'é yá aláahgo naat'áanii át'į́ . Áko yił da'ahidoogą́ą́ł biniyé naanáskaigo Jiiháshafat hadoolghaazh .
11:22:033:0	Áko nít'éé' tsindaabąąs bijáád naakiígíí bindanit'a'í doo Ízrel dine'é aláahgo binanit'a'í át'į́į dago yaa ákodaniizį́į'go baa da'ígháhígíí t'óó t'ą́ą́' hanáákai .
11:22:034:0	Nít'éé' diné léi' t'óó dzólníí góne' be'ełtį́į́' yił k'ídeeshchidgo Ízrel dine'é aláahgo binanit'a'í bibéésh éé' ahidadii'á bita' góne' yiskah ; éí bąą Éíhab hatsinaabąąs bijáád naakiígíí neilo'ígíí ábijiní , Hashi'doolk'ehéii ; naa'í'íléehgo nahjį' shił ha'íłbąąs .
11:22:035:0	Íídą́ą́' éí bijį́ t'óó yówehda ałk'i jiijéé' , áko aláahgo naat'áanii bitsinaabąąs bijáád naakiígíí biyi'dóó Síriya dine'é bich'į'go de ádahojósin , áádóó i'íí'ą́ągo dadziztsą́ , índa haho'doolk'eh yę́ędę́ę́' tsinaabąąs bijáád naakiígíí bii'jį' dił háálį́ .
11:22:036:0	Áko i'íí'ą́ągo siláo dah deínéehii bitahgóó hane' dideezdláadgo áhá' ní , Diné t'áá ałtso danihikin hadaas'áágóó índa danihikéyahgóó nídadohkááh .
11:22:037:0	Ákohgo aláahgo naat'áanii daaztsą́ągo Samériya kin haal'áagi nábi'deeltį́ , áádóó Samériyagi aláahgo naat'áanii yóó'ádayiilaa .
11:22:038:0	Áko Samériya tó sikánígi t'áá éí ałjiłnii yii' ninádaabeehígi tsinaabąąs bijáád naakiígíí táádeizgiz ; éí Bóhólníihii t'áá yee haadzí'ígíí bik'ehgo łééchąą'í hadił dayííłch'al .
11:22:039:0	K'ad łahjį' Éíhab ádzaaígíí índa yaa naayáhígíí t'áá át'é áádóó áívori wolyéii yee kin áyiilaii , índa kin hadaas'áago t'áá át'é ádayiilaii éí Ízrel dine'é aláahgo binanit'a'í danilį́į́ nít'éé' yę́ę binaaltsoos Kránikals wolyéii bik'inídaháasdzo .
11:22:002:1	Jiiháshafat nant'áá nít'éé'
11:22:040:0	Kót'éego Éíhab éí dabizhé'é yę́ę da'iiłhaazhígi át'éego i'ííłhaazh , áko haye' Eihazáíyah hatsásk'ehgi aláahgo naat'áanii náánásdlį́į́' .
11:22:041:0	Áko Éíhab éí Ízrel dine'é yá aláahgo naat'áanii nilį́įgo dį́į́' náhááh binih Éísa biye' Jiiháshafat Júdah dine'é yinanit'a'í silį́į́' .
11:22:042:0	Jiiháshafat éí tádiindóó ba'aan ashdla' binááhaigo aláahgo naat'áanii silį́į́' , áádóó Jerúsalem kin haal'áagi nant'áago naadiin ashdla' nááhai . Bimá éí Sháílhai bitsi' Azúbah wolyé .
11:22:043:0	Áko Éísa hazhé'é yę́ę yaa naayáhígíí t'áá át'é yik'ehgo jiníyá ; Bóhólníihii binááł t'áá ákogi ádaat'éii yaa naayáhígíí t'áadoo bits'ázhníyáa da ; azhą́ ákót'ée nidi ninádahałaah doo biniyé wódah nahaz'ą́ągo ádaalyaaígíí t'áadoo nahjį' ályaa da ; jó , diné t'ahdii ninádahałaah doo biniyé wódah nahaz'ą́ągo ádayiilaadi tsin bijeeh dilidgo łikání halchinii nínáádayiilnih .
11:22:044:0	Áádóó Jiiháshafat éí Ízrel dine'é yá aláahgo naat'áanii yił k'é ahidoo'niid .
11:22:045:0	K'ad łahjį' Jiiháshafat ádzaaígíí áádóó yee ayóó át'éego áát'įįdígíí índa haash yit'éego naazbaa'ígíí éí Júdah dine'é yá aláahgo naat'áanii danilį́į́ nít'éé' yę́ę binaaltsoos Kránikals wolyéii bik'inídaháasdzo .
11:22:046:0	Áádóó hazhé'é Éísa yę́ę bíyoołkááł yę́ędą́ą́' diné ahaa ninádaaldeehii daadziihígíí éí kéyahdóó nahjį' kóyiilaa .
11:22:047:0	Íídą́ą́' Íídam kéyahgi aláahgo naat'áanii doo hólǫ́ǫ da , nidi ła' nibi'deeltíinii aláahgo naat'áanii nilį́ .
11:22:048:0	Jiiháshafat éí Ófer kéyahgóó óola bíká dazhdooł'oł biniyé Társhishdóó tsinaa'eeł ál'ínígi át'éego ádajiilaa , nidi t'áadoo ákǫ́ǫ́ dah dazhdiił'éel da , háálá t'áá Ííziyan-gííber kin haal'á binaashiidi tsinaa'eeł hats'ą́ą́' nidahaastǫ' .
11:22:049:0	Nít'éé' Éíhab yę́ę biye' Eihazáíyah éí Jiiháshafat ííłní , Bíni'dii shá nidaal'a'í éí ná nidaal'a'í yił tsinaa'eeł yee dookah . Nidi Jiiháshafat doo íinízin da .
11:22:003:1	Eihazáíyah éí Ízrel kéyahgi nant'áá nít'éé'
11:22:050:0	Áádóó Jiiháshafat éí dabizhé'é yę́ę da'iiłhaazhígi át'éego i'ííłhaazhgo hazhé'é David yę́ę bikin haal'áagi dahazhé' é yę́ę yóó'ádaalyaa yę́ęgi yóó'áho'diilyaa , áko haye' Jiihóram hatsásk'eh góne' aláahgo naat'áanii náánásdlį́į́' .
11:22:051:0	Áádóó Jiiháshafat éí Júdah dine'é yá aláahgo naat'áanii nilį́įgo tsosts'idts'áadah náhááh binih Éíhab biye' Eihazáíyah Samériya kin haal'áagi Ízrel dine'é yinanit'a'í silį́į́' áádóó yinant'áago naaki nááhai .
11:22:052:0	Eihazáíyah éí Bóhólníihii binááł doo yá'áshóonii baa nijiyá , índa hazhé'é áádóó hamá bik'ehgo jiníyá , áádóó Nííbat biye' Jerobówam éí Ízrel dine' é nida'iisíihgo áyiilaaígíí bik'ehgo jiníyá ,
11:22:053:0	háálá Béíyal bá nijil'a' áádóó bich'į' nahojiłá ; hazhé'é áát'įįdígíí t'áá át'é bik'ehgo éí bee Bóhólníihii Ízrel biDiyin God bá hojííłchįįd .
