22:7:001:0	Naat'áanii bitsi' nílíinii , dooládó' nikee' nizhóní da , akał bik'i naazt'i'go kééh síní'eez da . Nik'ai' nizhónígo naanázhahígíí éí naanish yiyiichįįhii nitł'iz ałtaas'éí yinaashnishii nahalin .
22:7:002:0	Nits'éé' éí bee adlání nímazí wáin ałtaa násdziidii doo bii' ádįįhii nahalin . Nibid gónaa éí tł'oh naadą́ą́' yanáa'áago tł'éé' iigahí binadeel'áhígíí nahalin .
22:7:003:0	Nibe' t'áá áłah éí jádí naakií yizhchíinii nahalin .
22:7:004:0	Nik'os éí chį́į́h yee adilohii biwoo' , áívori wolyéii , bee kin yaa'áago ályaii nahalin . Nináá' éí Bath-rábimdę́ę́' ch'é'étiinígíí bíighahgóó Héshbangi tó siyínígíí nahalin . Níchį́į́h éí Lébanan kéyah wók'ą́ą́dóó Damáskas bich'į'go kin yaa'áhígíí nahalin .
22:7:001:1	Iiyehii áádóó bá'ásgehii ahaa bił hózhǫ́
22:7:005:0	Nitsiits'iin éí Dził Kármel nahalin , áádóó nitsii' éí tsídídééh nahalingo łichíí' . Bee ayóó ánóolninii aláahgo naat'áanii bee bi'disná .
22:7:006:0	Ayóó'ánósh'níinii nílíinii , bee shił honíshónígíí éí bee dooládó' nízhónígo ayóó áníínílnin da .
22:7:007:0	Tsin sikaadii páam wolyéii nahalingo níneez . Nibe' t'áá áłah ch'il na'atł'o'ii bineest'ą' bąąh dah siyínígíí nahalin .
22:7:008:0	Tsin sikaadii páam bąąh hadeesh'nah , dííniid , áádóó naaniigo dadeez'áhígíí yideestsoł . Nibe' éí ch'il na'atł'o'ii bąąh nidahaazyínígíigi át'é índa niyol éí bilasáanagi áhálchin .
22:7:009:0	Nizábąąh éí wáin agháago yá'át'éehii nahalin . Éí ayóó'óósh'níinii nizhónígo bizahidinaad ; da'iiłháashii yádayiiłti' .
22:7:010:0	Ayóó'óósh'níinii bíí' nishłį́ áádóó laanaa shó'níigo shich'į' nitsíkees .
22:7:011:0	Tį' , ayóó'ánósh'níinii , nahgóó diit'ash , índa kin dah naazhjaa'góó nanihíiłka' doo .
22:7:012:0	T'ah abíínídą́ą́' ch'il na'atł'o'ii dahólǫ́ǫ́góó diit'ash . Ch'il na'atł'o'ii daats'í bílátahí bąąh dah daneezdee' áádóó bílátah da'diigaígíí daats'í ąą ádzaa , índa tsin pámgrenit daats'í bílátah da'iigai . Ákwii lą́ą bee ayóó'áníínísh'níinii naa dideesh'ááł .
22:7:013:0	Ch'il mándreik wolyéii łikání halchingo bits'áhoní'á , áádóó nihich'éédą́ą́'góó tsin bineest'ą' ániidíii índa t'áá da'ałk'idą́'ígíí ná hasht'e'ninínil , ayóó'ánósh'níinii .
