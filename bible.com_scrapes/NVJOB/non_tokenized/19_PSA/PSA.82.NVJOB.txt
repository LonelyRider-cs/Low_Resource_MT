19:82:001:1	Doo t'áá aaníígóó á hadahadziihii bideesteh
19:82:001:0	Ayóó ádabóodziilgo áłah nádleehii bitahgi Diyin God hólǫ́. Diyin danilíinii bitahgi ánihwii'aahgo ání, 
19:82:002:0	Haa nízáágóoshą' doo ákót'éégóó nidahoyoh'aah doo, áádóó diné doo yá'ádaashóonii nihił nilį́į doo? Síilah. 
19:82:003:0	Badahojoobá'íii áádóó áłchíní bizhé'é ádaadinii bich'ą́ą́h yádaałti'. Atídabi'dil'íinii áádóó hojooba' nahas'áanii ałdó' bich'į' t'áá ákódaahnííł. 
19:82:004:0	Badahojoobá'íii áádóó hojooba' nahas'áanii bíká anáohjah. Diné doo yá'ádaashóonii bits'ą́ąjį' yisdádahohnííł. 
19:82:005:0	Doo bił éédahózin da índa doo ak'ida'diitįįh da; t'áá chahałheełgóó deíkááh; nihokáá'góó bee dahółdzilii t'áá ałtso nídadíníizhoozh. 
19:82:006:0	Jó, diyin danohłį́, t'áá ánółtso Aláahgo Ayóó'át'éii ba'áłchíní danohłį́, dííniid. 
19:82:007:0	Azhą́ ákót'ée nidi, nihokáá' dine'é daninéhígi át'éego dadínóohnéé ł. Áádóó naat'áanii danilíinii ła' naa'íígo'go daaztsánígi át'éego nihí ałdó' ádoohdįįł. 
19:82:008:0	Diyin God nílíinii, díldzííł; nahasdzáán bá nihoní'aah, háálá ał'ąą dine'é t'áá ałtso níí' dadooleeł.
