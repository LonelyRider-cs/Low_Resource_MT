19:13:001:1	Ach'į' nahwii'náagi sohodizin
19:13:001:0	Bóhólníihii nílíinii, haash nízahjį' sheidiyíínah? Da' hool'áágóósh? Haa nízáagishą' doo shiníníł'į́į da doo? 
19:13:002:0	Haa nízáagishą' shá bíighah shijéí yínííł nilį́įgo shii' sizíinii bi'diił'áa doo? Haa nízáagishą' shi'ana'í shide át'ée doo? 
19:13:003:0	Bóhólníihii shiDiyin God nílíinii, shaa nitsíníkees áádóó shich'į' ééhonísįįhgo shidziil áshílééh, áko doo dadeestsaał da, 
19:13:004:0	doodaii' shi'ana'í, Hak'eh díshdlį́į́', dashididooniił, índa shik'ee dadiniihígíí nahjį' kódashiilaago yaa bił nidahoozhǫǫh doo. 
19:13:005:0	Nidi aa a'ááh nínízinii baa jííníshłí áádóó nibee yisdá'iildéehii shijéí yaa bił hózhǫ́ǫ dooleeł. 
19:13:006:0	Bóhólníihii t'áá íiyisí shaa jooba'go bąą bich'į' hashtaał doo.
