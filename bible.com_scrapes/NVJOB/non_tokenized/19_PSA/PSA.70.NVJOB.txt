19:70:001:1	Yisdáho'didooltééł biniyé sohodizin
19:70:001:0	Diyin God nílíinii, tsį́įłgo yisdáshíłteeh! Bóhólníihii nílíinii, tsį́įłgo shíká anilyeed! 
19:70:002:0	Dahodiyiilyééł dashó'níinii bíni'dii t'óó baa yádahasingo índa t'óó bił ałtaa daha'a'go ádabi'dólne'! Atídahodiilnííł dashó'níinii bíni'dii t'ą́ą́' kónánídléehgo t'óó bił ałtaa daha'a'go ádabi'dólne'! 
19:70:003:0	Ts'íigo, ts'íigo, daaníinii bíni'dii t'óó baa yáhásinii bee k'éédabi'dólne'! 
19:70:004:0	Háni'dii hadaninitáii t'áá ałtso bił nidahoozhǫǫh áádóó ninahjį' bił dahózhǫ́ǫ le'! Nibee yisdá'iildééh ayóó'ádayó'níinii t'áá áłahíjį', Bíni'dii Diyin God éí ayóó át'éego baa ha'niih, daaníi le'! 
19:70:005:0	Nidi shahojoobá'í áádóó hojooba' hoséł'ą́. Diyin God nílíinii, tsį́įłgo shaa honíleeh! Jó, shíká análwo'ii áádóó yisdáshiiłteehii nílį́. Bóhólníihii nílíinii, t'áadoo t'ah níníziní!
