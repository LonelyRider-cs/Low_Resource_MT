20:14:001:0	Asdzání dahóyáanii t'ááłá'í nítínígo ba'áłchíní deinisééh, nidi asdzání doo áhályáanii ba'áłchíní ła'ayóí yé'éts'ihgo tainoołka'. 
20:14:002:0	Diné t'áá ákogi át'éego yigáałii Bóhólníihii yidósin, nidi diné nahagizgo hináanii éí Bóhólníihii yik'ee diniih. 
20:14:003:0	Diné doo áhályáanii ádaa ha'niihgo yáłti'ii éí bee nínábidi'nilghał, nidi diné dahóyáanii yádaałti'go éí baa ádahalyą́ą doo. 
20:14:004:0	Béégashii bee nihwiildlaadii ádingo nooh ná'áchííh góne' t'áadoo siláhí da łeh, nidi béégashii bee nihwiildlaadgo bits'ą́ą́dóó t'óó ahayóí níná'nít'į́į́h. 
20:14:005:0	Ba'ahódlíigo halne'ii doo biyooch'íid da, nidi t'áá ádzaagóó halne'ii éí biyooch'íidgo yáłti'. 
20:14:006:0	Diné ánahałt'i'ii hódzą́ haintáago t'áadoo yik'ídoogáał da, nidi ak'idi'yiitįįhii doo bá nantł'agóó bił ni'ééhwiizįįh. 
20:14:007:0	Diné doo áhályáanii bits'ánínááh, háálá éí saad bee hódzáanii bee ádin. 
20:14:008:0	Diné hóyáanii hóyą́ągo éí hináanii át'éii yee ak'idi'yiitįįhii bibee hódzą' át'é, nidi diné doo ádahalyáanii doo hóshkał yaa nidaakaígíí éí na'adlo' át'é. 
20:14:009:0	Diné doo ádahalyáanii éí bąąhági át'éii t'óó yándahałt'i', nidi diné t'áá ákogi ádaat'éii bitahgóó ach'oha'né yá'át'éehii dahólǫ́. 
20:14:010:0	Diné bijéí doo yits'ídígíí t'áá bí ádá bił bééhózin, áádóó díí diné bił hózhónígíí dé'éyóní doo bił ałts'ą́ą́' adzíłk'iiz da doo. 
20:14:011:0	Diné doo yá'áshóonii kin yii' bighan nidi, ba'áłchíní ábidi'dooldįįł, nidi diné t'áá ákogi át'éii azhą́ níbaal yii' bighan nidi, ba'áłchíní náás noot'į́įł doo. 
20:14:012:0	T'áá ákǫ́ǫ́ áhoot'éégóó hinishná diné nízin, nidi hool'áágóó aniné biyi'jį' bá dah dahodiit'i'. 
20:14:013:0	Azhą́ joodloh nidi, hajéí yínííł nilį́, áádóó ił hózhǫ́ nihiniłnéehdi yínííł nánídlį́. 
20:14:014:0	Yóó'anáádzáii t'áá bí nitsékeesii yee hwiih yileehgo ti'nábiyoołnih, nidi yá'át'éehgo hináanii t'áá éí yee hwiih nilį́. 
20:14:015:0	Diné doo hóyáanii éí saad t'áá ałtso yoodlą́, nidi diné hóyáanii éí yigááłgóó álą́ąjį' déez'į́į́'. 
20:14:016:0	Diné hóyáanii ádaa yisdzidgo doo yá'áshóonii yits'áhághááh, nidi diné doo áhályáanii éí t'áá bizááká náás dahi'nahgo t'áá ákogi ásht'į́ nízin. 
20:14:017:0	Diné t'áadoo hodina'í báháchįįhii t' áadoo ájóne'gi áánííł, áádóó diné doo yá'áshǫ́ǫ́góó nahoji'áii hak'ee hodi'niih. 
20:14:018:0	Diné doo dahóyáanii doo hóshkał nishódayoołt'eeh, nidi diné dahóyáanii éí ił ééhózin nishódayoołt'eehgo yee ił danilį́. 
20:14:019:0	Diné doo yá'ádajíshóonii éí diné yá'ádaat'éehii bich'į' yaa anídajiit'įįh doo, áádóó diné doo yá'ádaashóonii éí diné t'áá ákogi ádaat'éii bił yah ada'iiztiingi yaa anídajiit'įįh doo. 
20:14:020:0	Bahojoobá'íii yił kééhat'íinii nidi, bá doolnih, nidi diné at'íinii éí bik'isóó t'óó ahayóí. 
20:14:021:0	Diné bił kééhojit'íinii jijoołxáii ádił ni'jiilzííh, nidi diné bahojoobá'íii baa jijooba'ii éí hoł hózhǫ́. 
20:14:022:0	Da' doo yá'áshóonii yindaha'áiísh doo nida'iisíih da? Nidi yá'át'éehii yindaha'áii aa a'ááh hwiindzin áádóó t'áá aaníinii bee dahólǫ́. 
20:14:023:0	Yéego na'anish t'áá ałtso bee íná'iideełii át'é, nidi t'óó yáti'ígíí éí té'é'į́ áhwiił'įįh. 
20:14:024:0	Diné dahóyáanii éí deit'íinii bee baa daha'niih, nidi doo dahóyáanii bidoo áháyą' éí doo hóshkał t'éiyá ádaat'é. 
20:14:025:0	T'áá aaníígóó hane'ii ayi' sizíinii yisdáyiinííł, nidi hayooch'íidii éí hona'adlo'go hojilne'. 
20:14:026:0	Bóhólníihii jidósinii éí doo náznílyées da áádóó ha'áłchíní yine' ahidínóochéełii bá hólǫ́ǫ doo. 
20:14:027:0	Bóhólníihii jidósingo éí iiná háálíinii át'é, áko éí bee anoonééł biloh bits'ą́ąjį' dashdidoogááł. 
20:14:028:0	Aláahgo naat'áanii bidine'é t' óó ahayóígíí bee baa ha'niih, nidi diné bi'oh nádleehgo éí naat'áanii atííł'į́. 
20:14:029:0	Doo hah háháchįįhii éí t'áá íiyisí ak'izhdi'yiitįįh, nidi t'áadoo hodina'í háháchįįhii éí doo áháyą' aláahgo áyiił'įįh. 
20:14:030:0	Ajéí hasht'edít'éii bee ats'íís doo bąąh téeh da, nidi ooch'į́į́d éí hats'in deidiłdzid. 
20:14:031:0	Diné badahojoobá'íii bide áhojósinii éí Ábiilaii doo hoł nilį́į da, nidi diné jooba' nahas'áanii baa jijooba'ii éí Áhoolaii hoł nilį́. 
20:14:032:0	Diné doo yá'áshóonii doo yá'át'éehii baa nijigháhígíí biniinaa nahgóó kóhodi'doolnííł, nidi diné t'áá ákogi át'éii t'áá bił chohoo'į́įgo dadootsaał. 
20:14:033:0	Diné ła' bee ak'idi'yiitįįh bee hólóonii éí bijéí yee hóyą́, nidi diné doo ádahalyáanii yaa nitsídaakeesii bééhózingo áálnííł. 
20:14:034:0	T'áá ákogi át'éii éí dadine'é ił danilį́įgo áyoolííł, nidi bąąhági át'éii éí dadine'é yáhásin yénéínił. 
20:14:035:0	Naal'a'í hóyáanii éí aláahgo naat'áanii bich'ijí astą́, nidi t'óó haa yáhásinígi ádziidzaii éí aláahgo naat'áanii hach'į' doo bił hózhǫ́ǫ da.
