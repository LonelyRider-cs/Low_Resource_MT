20:6:001:1	Ił hóyéé' áádóó ina'adlo' bik'ijį' ha'oodzíí'
20:6:001:0	Shiye' nílíinii, bił kééhót'íinii béeso ba'í'nilgo t'áá aaníí niná' doodléełgo bá nízhi' íinilaago, dé'éyóní nilíinii bił ahíláłk'ee díínílnii'go, 
20:6:002:0	saad bee háínídzíi'ii nizlohgo, saad bee háínídzíi'ii bee ni'disdlohgo, 
20:6:003:0	k'ad kónínééh, shiye', bił kééhót'íinii bílák'éínítłizhígíí biniinaa bits'ánílyeed; nílááh, ádaa hojiinílba'ígo bił kééhót'íinii bich'į' dínáahgo áadi ádaa ná'iinikąąh. 
20:6:004:0	T'áadoo íłhoshí; t'áadoo nínílch'ilí. 
20:6:005:0	Naalzheehii éí jádí bits'áhályeedígi át'éego bits'ánílyeed, índa tsídii yá nináda'a'niłii bits'ą́ąjį' tsídii bits'áhát'ahígi át'éego bits'ánílyeed. 
20:6:006:0	Nił hóyée'ii, nílááh, wóláchíí' bich'į' dínáahgo yaa naagháhígíí nabik'ítsíníłkees áádóó honíyą́ą le'. 
20:6:007:0	Wóláchíí' náás boo'ishii ádin, áádóó aláahgo bik'i déez'į́į́' dooleełii ádin índa binanit'a'í ádin. 
20:6:008:0	Yiyíłkiin dooleełii shį́įgo náyiiláa łeh, áádóó da'agizhjį' ahalzhishgo éí bich'iyą' áłah áyiił'įįh. 
20:6:009:0	Nił hóyée'ii, haa nízáadgishą' adíníłhaazh? Hahgoshą' índa ch'éédíídziłgo nídidíí'nah? 
20:6:010:0	T'óó kónígháníjį' náá'iideeshhosh, t'óó kónígháníjį' anáádínéeshyił, t'óó kónígháníjį' shijaat'ah díníshnii'go adínéeshyił, diníinii, 
20:6:011:0	ákónít'į́įgo agha'ii'níiłii nahalingo té'é'į́ nik'i hwiidooleeł, áádóó té'é'į́ éí diné bee na'abaahii neijaahgo haatįįh yíyá nahalin doo.  
20:6:012:0	Be'ádíláahgo doo yá'áshǫ́ǫ́góó naagháii ák'eh hal'į́įgo yáłti'. 
20:6:013:0	Éí diné bináák'is ánáyiil'įįh; bikee' yee na'é'égizh, bíla' yee naałchid; 
20:6:014:0	bijéí tł'áahdi ák'eh ha'į́ hólǫ́; t'áá áłahíjį' doo yá'át'ééh áhodoonííł yinaha'á; diné yił dahodiiłtáahgo naaghá. 
20:6:015:0	Éí diné t'áadoo hooyání atídoolnííł; t'áadoo hooyání doo hasht'éého'dólne' át'éedi atíhodi'doolnííł. 
20:6:016:0	Hastą́ągo t'áá aaníí díí tsosts'idgo haz'ą́ Bóhólníihii yijoołxáago doo yíłdin da: 
20:6:017:0	ádaa dzódlíii, biyooch'íidgo yáłti'ii, t'áadoo át'éhígóó naagháii neiłtsxeedgo bidił dahidinéehii, 
20:6:018:0	diné bijéí tł'ááhdę́ę́' doo yá'áshǫ́ǫ́góó hahwii'aahii, haneetehee ádílááh yíkadilts'i'ii, 
20:6:002:1	Adilyé bik'ijį' ha'oodzíí'
20:6:019:0	aa hwiinít'į́įgi t'áá ádzaagóó ak'ihodii'aahii, índa ałk'isgóó dandlíinii yił hááhoniłcha'ii éí Bóhólníihii bijoołxá. 
20:6:020:0	Shiye', nizhé'é bibik'eh ó'oo'níiłii bik'eh honíł'į́, áádóó nimá naninitinii yóó'adóó'ááł lágo. 
20:6:021:0	T'áá áłahjį' nijéí tł'áahgi hólǫ́ǫgo íínísin, áádóó nizééneelzhee'go ánílééh. 
20:6:022:0	Yínáałgo noolóos doo; íłhoshgo nik'i déez'į́į' doo; ch'ééhídzíidgo nich'į' yáłti' doo. 
20:6:023:0	Háálá bik'eh ó'oo'níiłii éí bee hool'iní át'é, áádóó bee haz'áanii éí adinídíín át'é, áádóó nich'ahodishkéego nandi'nitinii éí iiná bá honít'i'ii át'é. 
20:6:024:0	Áko asdzání doo yá'áshóonii, asdzání doo bééhonísinii bizaad łikango yáłti'ii yits'ąą naa áhályą́ą doo. 
20:6:025:0	Ayóó ánoolnin nidi nijéí biyi'dóó t'áadoo bidáninilníní, índa bináá' yee nółnééł lágo. 
20:6:026:0	Háálá diné ła' ałjiłnii bíkazhnigo'go hahojoobá'í áhodoolííł, áádóó asdzání adiléii iiná ílíinii deeshchxǫǫł nízingo haintá. 
20:6:027:0	Dinéésh ła' kǫ' ádíiyiiltsoodgo bi'éé' doo didoolił da? 
20:6:028:0	Éí doodaii' dinéésh ła' tsííd bikáá' nijiyáago doo hakee' jididoołił da? 
20:6:029:0	Diné ła' bił kééhojit'íinii be'asdzą́ą́ bił yah ajííyáago ákóhodi'doolnííł; t'áá háiida éí asdzání baa nídzíst'įįdgo atíhodi'doolnííł. 
20:6:030:0	Ani'įįhii dichin nilį́įgo, hwiih dooleeł biniyé aneez'į́į'go diné doo dabiiłkóoh da, 
20:6:031:0	nidi bééhoozįįhgo tsosts'idi ahą́ą́h nániilá bíighahgo niná'doodlééł; bighan góne' hólóonii t'áá ałtso eidoonił. 
20:6:032:0	Nidi diné ła' azhdííláago bee ak'i'diitįįhii hwee ádin; t'áá hó shii' sizíinii deeshchǫǫł nízinii ákót' į́. 
20:6:033:0	Tíhodi'doolnííł áádóó doo ił jílį́į da dooleeł, índa t'óó bee haa yáhóósįįdii doo baa hodiyoo'nah da. 
20:6:034:0	Háálá ahastiin nilíinii łe'dí'nóozįįłgo báhodoochįįł; éí bąągo bainíłką́ągo doo haisti'góó k'ééhodidoodlííł. 
20:6:035:0	Nályééh doo bił sih da doo, índa azhą́ bee naho'diiniihii daashíínéelą́ą́' baa nínííł nidi doo k'é nándidoo'niił da.
