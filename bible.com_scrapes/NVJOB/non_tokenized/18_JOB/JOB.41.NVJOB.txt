18:41:001:0	Łóó' bee hahadleehiísh bee Liiváíyathan wolyéii hadííloh bíninil'ą́?Doodaii' tł'óółísh bee bitsoo' yaa ádíílíiłgo bíninil'ą́? 
18:41:002:0	Tł'óółísh bee bíchį́į́h bighádííłt'ihgo bíninil'ą́?Doodaii' béésh názhahiísh bee biyaats'iin dííshahgo bíninil'ą́? 
18:41:003:0	T'óó ahayóidiísh nániidookąął?Łínidilchíigoósh nich'į' yáłti' doo? 
18:41:004:0	Da' niłísh aha'didoot'ááł?Da' hool'áágóósh ná naal'a' doo biniyé nídidííłtééł? 
18:41:005:0	Tsídii bił naninéhígi át'éegoósh bił naninée doo?Asdzání ná nidaal'a'í nideilóoz doo biniyé bee naadlóoziísh bizéédííłt'ih? 
18:41:006:0	Dabizlohiísh yee áda'doosįįłgo dabidoolghał?Baa nida'iiniihii bich'į' nidahidoonihiísh biniyé ałtaidoolgish? 
18:41:007:0	Da' tsiidétáán bee bikágí baa anoolzhee'go ádíílíiłgoósh bíninil'ą́?Doodaii' łóó' bee hadah hadleehí deeshzhaaígíí bee bitsiits'iin baa anoolzhee'go ádíílíiłgoósh bíninil'ą́? 
18:41:008:0	Yiisxił; ahíínígą́'ígíí béénílniih;ts'ídá doo ákónáádíí'níił da. 
18:41:009:0	Jó, diné bił chohoo'į́įgo nitsíkeesii t'áadoo biniyéhí da yileeh;t'óó dziiłtséeh nidi, bik'ee hąąh nahaka'. 
18:41:010:0	Báhozhdoołchįįłgo doo ła' náznílyéesgo baa nízhdóot'įįł da;ákoshą' háí t'éí shidááhdóó yidoozįįłgo yíneel'ą́? 
18:41:011:0	Háísh éí t'áadoo le'é sheiníláago bich'į' niná'deeshdlééh? Yá'ąąsh biyaagi t'áá át'é t'áá ha'át'íhída dahólóonii éí t'áá ałtso shí. 
18:41:012:0	Liiváíyathan bijáád áádóó ayóó ábóodziilígíí índa bits'íís nizhónígo hadiilyaaígíí doo t'óó bił dííníshhéélgóó baa hashne'. 
18:41:013:0	Bikágí éí háí yik'iidoozǫ́ǫsgo yíneel'ą́?Áádóó bikágí naaki ałk'i sikaadígíí éí háí béésh bee bigházhdoołgołgo bízhneel'ą́? 
18:41:014:0	Háishą' bizéé' ąą ázhdoolíiłgo bízhneel'ą́?Biwoo' jiníł'į́įgo t'óó báhádzid. 
18:41:015:0	Bííghą́ą́dę́ę́' éí naagé náásee ałk'i hadah haazkaadgo,áádóó ahídadiiljéé' nahalingo hadiit'i'go yee ádaadzódlí. 
18:41:016:0	T'áá íiyisí áhánígo ahininínilígíí bee doo yah íích'i da. 
18:41:017:0	Ahineestihgo diwolígíí bąą doo ałts'á jónííł át'ée da. 
18:41:018:0	Háts'íhyaa níigo inídídla';bináá' éí naaniiníłkánígíí nahalin. 
18:41:019:0	Bizéé'dę́ę́' honooyééł hadahidinoodáádóó tsííd hidiłdaas. 
18:41:020:0	Teeł dook'ą́łígi át'éego áádóó tó yibézhígi át'éegobíníí'dę́ę́' łid hahíítį́įł łeh. 
18:41:021:0	Biyol éí tsííd dook'ą́łígíí nahalinínda bizéé'dę́ę́' kǫ' hadino' nahalin. 
18:41:022:0	Bik'os t'áá íiyisí bitsxe',índa bik'ee bitah dahoditłidii bits'ą́ąjį' yóó'ahijeeh. 
18:41:023:0	Bitéél gónaa bikágí daneelk'oolígíí doo hizhdóółnááł át'éégóót'áá íiyisí ahineestidgo nitł'iz. 
18:41:024:0	Tsé nitł'izígi át'éego índa tsé daashjée'gi át'éego bijéí nitł'iz. 
18:41:025:0	Nídii'nahgo ayóó ádahóodziilii bik'ee nídadzildzííh;t'óó bił ádahadįįhgo t'áadoo ánáádao'ne' da łeh. 
18:41:026:0	Azhą́ diltłish baa ajiłgéed nidi, doo baa iijíił da,índa tsiidétáán áádóó k'aa'da índa k'aabéésh tsin bighą́ą́h dí'áii doo ła' baa iijíił da. 
18:41:027:0	Béésh nitł'izii éí tł'oh naadą́ą́' bitsǫz nahalingo yaa nitsíkees,índa béésh łitsoii éí tsin shih silį́į'ii nahalingo yaa nitsíkees. 
18:41:028:0	K'aa' doo dah bidíníiłchéeh da;tsé bee dazhditł'į́hígíí éí tł'oh naadą́ą́' behégod nahalin. 
18:41:029:0	Tsihał éí tł'oh naadą́ą́' behégod nahalingo yaa nitsíkees;tsiidétáán anáhálghą́ąhgo diits'a'ígíí t'óó yeidloh. 
18:41:030:0	Ásaa'ts'iil sits'ilgo áádahashchxii'ígíigi át'éego bitéél hodeelzhah;tł'oh naadą́ą́' bik'i naalzhoodí nahalingo hashtł'ish yikáá' yi'nah łeh. 
18:41:031:0	Ásaa' bee abézhígi át'éego tónteel yiłbéézh;tónteel éí ak'ah yibéézh nahalingo ííł'į́. 
18:41:032:0	Oołkǫ́ǫłgo éí bikéé'dę́ę́' táłkáá'góó adzoogaigo áyiił'įįh;éí ła'da yiyiiłtsą́ągo néigahgo yąąh tsídookos. 
18:41:033:0	Doo bił yée' daígi át'éegonihokáá'góó naaldeehii doo ła' ákót'éhí da. 
18:41:034:0	Ayóó ádaat'éii t'áá ałtso yik'i yaadéez'į́į́';diné ádaa daha'niihii t'áá ałtso yinant'á.
