2:7:001:0	Áko Bóhólníihii éí Mózes ánéidoo'niid, Jó, Féro bich'į'go diyin bidi'níinii ániishłaa áádóó Éran nik'is éí ná halne'ii nilį́į doo. 
2:7:002:0	Bee nich'į' haasdzí'ígíí t'áá ałtso bee yáníłti' doo índa Éran nik'is éí Féro yich'į' yáłti'go hakéyahdóó Ízrel dine'é béézh'doołnih. 
2:7:003:0	Nidi shí éí Féro bijéí deestł'is áádóó shibee éédahózinii índa shibik'ee t'óó ił ahayóii Ííjip kéyahgi k'ee'ąą yilzhishgo ádeeshłííł. 
2:7:004:0	Féro doo nihíists'ą́ą' da doo, áko Ííjip dine'é bik'ijį' dah deesh'nihgo áádóó shidine'é dah deínéehii t'áá éí shidine'é, Ízrel dine'é danilíinii biniinaa ts'ídá ayóó át'éego haa nídéesht'įįłgo bee Ííjip kéyahdóó ch'ídeesh'ish. 
2:7:005:0	Shí Bóhólníihii nishłį́įgo Ííjip dine'é hoł béédahodoozįįł biniyé Ííjip kéyah bik'ijį' dah didiish'nii'go hatahdę́ę́' Ízrel dine'é ch'ídeesh'ish. 
2:7:006:0	Áko Mózes áádóó Éran éí Bóhólníihii hach'į' yee haadzí'ígíí bi'jiilaa. 
2:7:001:1	Éran bigish
2:7:007:0	Ákohgo Mózes tseebídiin binááhai; Éran éiyá tseebídiindóó ba'aan táá' binááhai; íídą́ą́' Féro bich'į' hadziisdzíí'. 
2:7:008:0	Áádóó Bóhólníihii éí Mózes áádóó Éran áyidííniid, 
2:7:009:0	Féro ánihididooniił, Haa'íyee' t'áá nihí álílee ayóó át'é ááníiłii óhłééh, ákohgo Éran kóbididííniił, Nigish nídiitįįhgo Féro biyaajį' aniłt'e', áko tł'iish dooleeł. 
2:7:010:0	Mózes éí Éran bił dashdii'áazhgo Féro baazhní'áázh, áko Bóhólníihii t'áá hach'į' yee haadzí'ígíí bi'jiilaa, áko Éran bigish éí Féro áádóó bá nidaal'a'í biyaajį' ayííłt'e'go tł'iish silį́į́'. 
2:7:011:0	Ákohgo Féro éí diné dahóyáanii índa álíleego áda'ooł'įįłii hágo yidííniid; éí Ííjip kéyahdóó ayóó át'éego álílee k'ehgo ída'oolíiłii danilį́, áko éí na'adlo'go álílee k'ehgo ída'ooł'įįłii ałdó' ákóda'iilaa. 
2:7:012:0	Háálá diné t'ááłá'í danítínígo dabigish ni'jį' ádayiist'e'go tł'iish ninádahaasdlį́į́', nidi Éran bigish éí dahagish ałtso ayiis'na'. 
2:7:002:1	Dił bee atí'ályaaígíí
2:7:013:0	Nidi Bóhólníihii éí Féro yijéí yiyííłtł'isgo Féro doo hwíists'ą́ą' da; Bóhólníihii ádííniidígi ádziidzaa. 
2:7:014:0	Áko Bóhólníihii éí Mózes áyidííniid, Féro bijéí yítł'isgo diné doo yéé'doołnihgóó yee nidooltih. 
2:7:015:0	Nílááh, t'ah abínídą́ą́' gish éí tł'iish silį́į́' nít'éé' yę́ę yítį́įłgo Féro baa díínááł; éí tóógóó deeyá, áko toohgi jiníyáajį' tooh bibąąhgi biba' sínízį́į doo. 
2:7:016:0	Áko ábididííniił, Bóhólníihii, Hííbrew dine'é biDiyin God nilíinii, nich'į' shiníł'a' kóníigo, Shidine'é béé'níłnííh, áko éí honoojíidi shich'į' nidahałáa doo, jó'akon, nidi t'ahdii doo shíísíníłts'ą́ą' da. 
2:7:017:0	Bóhólníihii kóní, Kót'éego Bóhólníihii nishłį́įgo nił bééhodoozįįł: jó, gish dah yishtį́łígíí bee tooh nídideeshxałgo dił dooleeł. 
2:7:018:0	Áko tooh bii' łóó' dínóonééł, áádóó tooh niłchxon dooleeł, áko Ííjip dine'é tó yidlánígíí deidoo'įį ł. 
2:7:019:0	Áko Bóhólníihii éí Mózes áyidííniid, Éran ábididííniił, Ííjip haz'ą́ągi tó dadeezlínígíí áádóó tooh danílínígíí áádóó be'ak'id dah naazyínígíí índa tó naazyínígíí dił dadooleeł biniyé bikáá'góó nigish bił dah didiilnííh, áko Ííjip kéyahgi t'áá át'éé nít'éé' dił hólǫ́ǫ doo; azhą́ tsin łeets'aa' índa tsé łeets'aa' tó dabiyi'ígíí t'áá át'é dił dadooleeł. 
2:7:020:0	Mózes áádóó Éran hach'į' Bóhólníihii haadzí'ígíí bi'jiilaa. Táłkáá'góó gish yił dah didiilnii'go Féro áádóó bá nidaal'a'í dabinááł tooh néidííłhaal, áko ałtso dił silį́į́'. 
2:7:021:0	Áko tooh biyi' łóó' daneezná áádóó tooh niłchxon silį́į́', áko Ííjip dine'é toohdóó tó doo dayódlą́ą́' át'ée da, índa Ííjip kéyahgi tó ałtso dił daazlį́į́'. 
2:7:022:0	Nidi Ííjip kéyahdóó álíleego áda'ooł'įįłii be'álííl yee t'áá ákóda'iilaa, ákohgo Bóhólníihii ádííniidígi áhoodzaa. Féro bijéí t'ahdii nitł'izgo doo hwíists'ą́ą' da. 
2:7:023:0	Áko Féro názyizgo t'óó yah anáádzá; díigi ádzaago t'áadoo nidi bijéí bidiisnáa' da. 
2:7:003:1	Ch'ał bee atí'ályaaígíí
2:7:024:0	Áko Ííjip dine'é t'áá ałtso tooh bibąąhgóó tó doodlį́įłii yíka'da'ageed, háálá tooh nílínígíí doo dayódlą́ą́' át'ée da. 
2:7:025:0	Bóhólníihii éí tooh néidííłhaaldóó bik'ijį' tsosts'id yiską́.
