19:129:001:1	Záíyan bida'ana'í bik'eh hodidoodleeł biniyé sohodizin
19:129:001:0	T'áá biyázhí nishłį́į́dą́ą́' lą'ídi shich'į' nidahodziisnáá'. Háni'dii Ízrel k'ad kóní, 
19:129:002:0	T'áá biyázhí nishłį́į́dą́ą́' lą'ídi shich'į' nidahodziisnáá', nidi t'áadoo shik'eh dazdeesdlį́į' da. 
19:129:003:0	Bee nidahwiildlaadí yee nidahwiiłdlaadígi át'éego shíígháándę́ę́' t'áá át'é bik'i nidzisk'ą́ągo ádashiilaa. 
19:129:004:0	Bóhólníihii éí t'áá ákogi áánííł; diné doo yá'ádaashóonii bitł'óól yiyiizhgizh. 
19:129:005:0	Záíyan deijoołxáii t'áá ałtso bíni'dii t'ą́ą́' anábidi'nólkaadgo t'óó baa yáhásinígi ádabi'dólne'! 
19:129:006:0	Kin bighą́ą'di tł'oh t'ah doo nitsaa yileehgóó niiłnahígi ádaone' le'; 
19:129:007:0	éí ayizhii doo bílák'ee haidiłbin da índa tł'oh naadą́ą́' bida'atł'o'ii doo yinídoochxiłgo néididoołjoł da, 
19:129:008:0	índa hą́ą́h hidikáahii éí, Bóhólníihii nik'ijidlí! Bóhólníihii bízhi' binahjį' nihik'idajiiniidlí! doo daaníi da.
