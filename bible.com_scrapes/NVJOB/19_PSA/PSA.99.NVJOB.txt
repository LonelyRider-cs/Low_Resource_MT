19:99:001:1	Bóhólníihii éí Ízrel dine'é bich'į' ba'ahódlí
19:99:001:0	Bóhólníihii nant'á. Éí bik'ee ał'ąą dine'é bitah dahoditłid le'! Chérabim bita'dóó bibikáá'dóó nahat'áii yikáá' dah sidá; háni'dii ni' naha'ná! 
19:99:002:0	Záíyangi Bóhólníihii ayóó át'éii nilį́. Ał'ąą dine'é t'áá ałtso yiláahgo ayóó át'éii nilį́. 
19:99:003:0	Nízhi' ayóó át'éii índa t'áá íiyisí bits'ąą hasti'ii yee danózhíigo naa dahaniih le'! Háálá hó jidiyin! 
19:99:004:0	Aláahgo naat'áanii bibee óhólníihii éí doo haada yit'éii ayóó'áyó'ní. Binahó'áii t'áá ałtso aheełt'éego niłdzilgo ánílééh; Jéíkab bidine'é bitahgi doo haada nít'éégóó índa t'áá ákogi ánít'éego ánihoyí'aah. 
19:99:005:0	Bóhólníihii nihiDiyin God ayóó át'éego ádeínóhsin! Bibikáá' dah adées'eezí si'ą́ągi nidahohłá! Háálá hó jidiyin! 
19:99:006:0	Mózes áádóó Éran éí Bóhólníihii binááda'iiłniihii atah nilį́į́ nít'éé'. Sámuel ałdó' házhi' dayózhíii bitah jílį́į́ nít'éé'. Bóhólníihii yich'į' sodadilzingo bich'į' énáhoosįįł nít'éé'. 
19:99:007:0	K'os níyizgo bii'dę́ę́' bich'į' hanádzih nít'éé'. Yee hahaasdzíi'ii índa bik'eh hoogáałii yeidiní'ánígíí yik'eh dahół'į́įgo tádadookai. 
19:99:008:0	Bóhólníihii nihiDiyin God nílíinii, dabich'į' énáhosínísįįd. Ba'át'e' bá yóó'ahidí'aah nít'éé', nidi doo ákǫ́ǫ́ ádáát'įįdii biniinaa até'él'į́ bee k'ééhodiinidlaa. 
19:99:009:0	Bóhólníihii nihiDiyin God ayóó át'éego ádeínóhsin! Bidził dílzinii si'ą́ądi bich'į' nidahohłá, háálá Bóhólníihii nihiDiyin God hó jidiyin!
