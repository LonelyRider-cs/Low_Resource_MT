19:138:001:1	Bóhólníihii ach'oo'níinii baa ahééh hasin
19:138:001:0	Bóhólníihii nílíinii, shijéí t'áá át'é bee naa hashniih, diyin dabidi'níinii binááł nich'į' hashtaałgo naa hashniih doo. 
19:138:002:0	Nikin bii' sohodizin diyingo si'ánígi aa a'ááh nínízinii índa t'áá aaníí ááníiłii bee nahashłáago nízhi' baa hashniihgo ahééh nisin doo; nízhi' bik'ehgo nizaad ayóó át'éego íinilaa. 
19:138:003:0	Ná'ooshkąąhgo sodiszin yę́ędą́ą́' shich'į' ééhosínísįįd; dziil bee shii' sizíinii bidziilgo íinilaa. 
19:138:004:0	Bóhólníihii nílíinii, nahasdzáán bikáá'góó aláahgo naat'áanii danilíinii t'áá ałtso saad bee hahínídzíi'ii deidiizts'ą́ą'go naa dahaniih doo. 
19:138:005:0	T'áá aaníí, Bóhólníihii át'ééjí sin yee yaa dahataał doo, háálá Bóhólníihii t'áá íiyisí ayóó át'é. 
19:138:006:0	Azhą́ Bóhólníihii aláahgo bóhólnííh nidi, a'ohgo ádaat'éii yaa ntsíkees, nidi ádaa dahoji'niihii éí nízaadi hats'ą́ądi hólǫ́ǫgo haa nitsékees. 
19:138:007:0	Azhą́ ach'į' nahwii'ná bitahgóó yisháał nidi, shidziilgo ánáshíídlííł; shi'ana'í danilíinii t'óó báhádzidgo atídashiléehgo bich'ą́ą́h dah nídidiilnih, áko níla' nish'náájí bee yisdáshidííłtééł. 
19:138:008:0	Bóhólníihii yee shá has'áanii shá yi'doolííł. Bóhólníihii nílíinii, aa a'ááh nínízingo ahóyéel'á. Níla' bee binishínílnishii doo yóó'adidíí'áał da.
