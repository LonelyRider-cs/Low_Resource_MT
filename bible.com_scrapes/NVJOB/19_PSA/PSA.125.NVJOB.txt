19:125:001:1	Bóhólníihii bidine'é yinaagóó hólǫ́
19:125:001:0	Bóhólníihii baa deijólíii éí Dził Záíyan doo hizhdółnááł át'éégóó si'áanii áádóó hool'áágóó hólóonii nidahojílin. 
19:125:002:0	T'áá Jerúsalem binaagóó dził naaznilígi át'éego k'ad náás hoolzhishgóó índa hool'áágóó Bóhólníihii bidine'é yinaagóó hólǫ́. 
19:125:003:0	Jó, diné t'áá ákogi ádaaníiłii doo bąąhági ádadooníłígíí biniyé diné doo yá'áshóonii binaat'á gish éí diné t'áá ákogi ádaaníiłii kéyah bá haadzogi doo yee nidant'áa da doo. 
19:125:004:0	Bóhólníihii nílíinii, diné t'áá ákogi ádaat'éii bijéí tł'ááhdę́ę́' ts'ídá yá'át'éehgo nitsídaakeesii yá'át'éehgo bá ánít'į́. 
19:125:005:0	Nidi na'adlo' t'áá deíłt'éeh doo biniyé ats'áhaaskaii, éí doo ákwii ádaaníiłii bił yówehjį' Bóhólníihii ho'doołnih. Ízrel dine'é bitahgi hasht'ehodít'ée le'!
