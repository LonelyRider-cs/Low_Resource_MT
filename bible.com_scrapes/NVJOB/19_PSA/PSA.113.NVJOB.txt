19:113:001:1	Bóhólníihii éí a'ohgo ádaa nitsíkeesii ayóó át'éego íidoolíiłgo baa ha'niih
19:113:001:0	Bóhólníihii baa dahohniih!Bóhólníihii bá naal'a'í danohłíinii, Bóhólníihii baa dahohniih! Bóhólníihii bízhi' bee dayínóhshíigo baa dahohniih! 
19:113:002:0	Kodóó áádóó ahool'áágóó Bóhólníihii bízhi' wójíigo baa ha'niih le'! 
19:113:003:0	Ha'a'ááhdóó e'e'áahjį' Bóhólníihii bízhi' éí baa ha'niih biniyé át'é! 
19:113:004:0	Bóhólníihii éí ał'ąą dine'é t'áá ałtso yiláahgo ayóó át'é, áádóó yee ayóó át'éii yót'ááh hiníláii biláahgo át'é. 
19:113:005:0	Háishą' Bóhólníihii nihiDiyin God wót'áahdi hólónígíí bił ahijíłt'é? 
19:113:006:0	Éí yaa ánát'įįhgo yádiłhił áádóó nahasdzáán yinéł'į́. 
19:113:007:0	Badahojoobá'íii łeeshtahdóó néidiyiiłjeeh, áádóó hojooba' nahas'áanii łeeshch'iihtahdóó néidiyii'níiłgo 
19:113:008:0	bidine'é yá naat'áanii danilíinii yitahdóó nidaháaztą́ągo ádeiile'. 
19:113:009:0	Asdzání doo ałchíhígíí ba'áłchíní haleehgo bił hózhǫ́ǫgo bighan yaa áhályą́ągo ádeiile'.Bóhólníihii baa dahohniih!
