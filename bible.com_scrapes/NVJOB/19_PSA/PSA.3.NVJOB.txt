19:3:001:1	Abínígo sodizin bee Bóhólníihii baa hodzódlí
19:3:001:0	Bóhólníihii nílíinii, dooládó' shich'į' nidahwiiłnáanii lą'í silį́į' da! Lą'í shik'i néijah; 
19:3:002:0	lą'í shaa nídaat'į́įgo ádaaní, Diyin God doo háká adoolwoł da. Síilah.  
19:3:003:0	Nidi ni, Bóhólníihii nílíinii, shinaage' nílį́; bee ił nishłíinii áádóó dah neesht'áałgo áshósinii nílį́. 
19:3:004:0	Bóhólníihii chánahgo náoshkąąhgo bihodiyingo dah yisk'idę́ę́' shich'į' ééhoosįįd. Síilah. 
19:3:005:0	Nishtéehgo ná'iishwosh áádóó ch'ééhésdzííd, háálá Bóhólníihii shaa áhályą́. 
19:3:006:0	Shinaagóó neeznáadi mííl diné shik'iidoojah biniyé nidahaaznánígíí doo binásdzid da dooleeł. 
19:3:007:0	Bóhólníihii nílíinii, díldzííł! ShiDiyin God yisdáshíłteeh! Háálá shida'ana'í t'áá ałtso biniishjaa' náhidíníłhaal. Doo Diyin God k'ehgo ádaat'éii biwoo' dahíníti'. 
19:3:008:0	Bóhólníihii t'éí bee yisdá'iildéehii bee hólǫ́; bee ak'ijiinídlíii éí nidine'é bee dahólǫ́ǫ le'! Síilah.
