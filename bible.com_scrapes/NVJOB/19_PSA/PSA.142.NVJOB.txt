19:142:001:1	Ach'į' nahwii'náagi áká a'doolwoł biniyé sohodizin
19:142:001:0	Chánahgo Bóhólníihii bich'į' sodeeszin; chánahgo Bóhólníihii néisiskan. 
19:142:002:0	Bee shide áhoot'éii t'áá ałtso bee bił hweeshne'; bee shich'į' nahwii'náanii binááł baa hweeshne'. 
19:142:003:0	Shiníłch'i doo bidziil da yileehgo yishááłgóó nił bééhózin!Yishááłgóó łoh shiniyé nídeidees'į́į́' nít'éé'. 
19:142:004:0	Shinish'náajigo déé'į́į́' nít'éé', áko t'áadoo ła' shaa ákoniizį́'í da. T'áadoo biniiłt'a nóshchéłí da; nádį́'ídi doo shináhodidzin da. 
19:142:005:0	Bóhólníihii nílíinii, chánahgo nánooshkąąh, Biniiłt'aajį' anáníshchéehii shá nílį́ áádóó dahináanii bikéyahdi ni t'éí shíí' nílį́, dishní. 
19:142:006:0	Chánahgo nánooshkąąhígíí shá baa nánít'į́, háálá shaa hojoobá'ígo áshi'diilyaa! Atídashił'íinii bits'ą́ąjį' yisdáshíłteeh, háálá shiláahgo ádabóodziil! 
19:142:007:0	Nízhi' baa hashniih doo biniyé awáalyaadę́ę́' ch'ééshiníłt'e'! T'áá ákogi ádaaníiłii shinás'áa doo, háálá t'óó ahayóígóó yá'át'éehii shá baa nináádíídaał.
