23:19:001:1	Ííjip dine'é át'ée dooleełii
23:19:001:0	Ííjip dine'é át'ée dooleełii ch'ét'ą́.Bóhólníihii éí tsxį́įłgo k'os bił yilzhoł go Ííjip kéyahjį' doogááł, jó'akon. Bóhólníihii binááł Ííjipgi eda'alyaii éí daditsxiz doo, índa Ííjip dine'é t'óó bił ádahodoodįįł. 
23:19:002:0	Áádóó Ííjip dine'é t'áá bí ałk'ijį' nídandlį́įgo ádeeshłííł áádóó t'ááłá'í nítínígo bik'is yik'ijį' danilį́įgo áádóó yił kéédahat'íinii yik'ijį' danilį́įgo yił da'ahigą́ą doo; kin hadaas'áii da'ahóbáah doo, índa bee óhólnííh bił nahaz'áanii da'ahóbáah dooleeł. 
23:19:003:0	Ííjip dine'é bitahgóó ahił yah honiidlįįh ádin doo, áádóó yindaha'áhígíí bits'ą́ą́' deeshchǫǫł, áko eda'alyaii áádóó t'áadoo le'é yee bił éédahózinii áádóó ch'į́įdii yádabiiłt'i'ii índa adiłgąshii yich'į' choda'ooł'į́į doo. 
23:19:004:0	Áádóó Ííjip dine'é dajílíinii naat'áanii doo yits'íidii baa hodideesh'ááł, índa aláahgo naat'áanii t'óó báhádzidii honant'áa doo, ní Diyin God, t'áá ałtsoní bee Bóhólníihii. 
23:19:005:0	Tónteel bits'ą́ą́dóó tó ałtso ádoodįįł, áádóó tooh nílínígi t'áá ádzaaí dooleełgo t'óó náhooltseii doo. 
23:19:006:0	Áádóó tooh danílínígíí t'óó baa'ih halchin silį́į' dooleeł, áádóó tó danílínígóó nídahooltseii doo, índa lók'aatsoh áádóó teeł a łtso dadínóołnah. 
23:19:007:0	Tooh Náil wolyéhígóó kédaayahgi t'áá tábąąhjį' ch'il bee áda'azįįdii áádóó Náil kédaayahgóó k'idadeesya'ígíí t'áá át'é bił nídahooltseiigo nahgóó kólyaago ádin doo. 
23:19:008:0	Łóó' hadayiileehí chaał nidahałe' doo, áádóó Náil tooh danílíinii dabiyi' łóó' bee hahadleehí taah nídayii'niłii yąąh dabíni'go daacha doo, índa łóó' bee hahaltsósí taah nídeiłtsosii bide áńdahoot'įįh doo. 
23:19:009:0	Náá'áłdó' naak'ą' ałts'óózígíí hanoolchaadgo yindaalnishii áádóó ééłgaii deiztł'óonii naanish bąąh nídaast'įįd. 
23:19:010:0	Áádóó Ííjip kéyahgi bee ihoníłdzilii dahidiitáah doo, índa adeenáago nidaalnishii bii' sizíinii bíníidoo'aał. 
23:19:011:0	Zówan kin haal'áádóó naat'áanii danilíinii t'áá aaníí doo ádahoosyąąd da; Féro yá kót'ée doo daaníinii aláahgo dahóyáanii doo ádahalyą́ą́góó nidaha'á daazlį́į́'. Haash yit'éego Féro kódabididoohniił, Dahóyáanii áádóó azhé'é aláahgo binanit'a'í danilį́į́ nít'éé' yę́ę biye' nishłį́? 
23:19:012:0	Háadishą' nidiné dahóyáanii? Áko háni'dii k'ad nił dahalne' áádóó háni'dii t'áá ałtsoní bee Bóhólníihii Ííjip dine'é yik' ijį' yinahaz'áanii bił béédahoozįįh. 
23:19:013:0	Zówan kin haal'áádóó naat'áanii danilíinii doo ádahalyą́ą da daazlį́į́'; Mémfis kin haal'áádóó naat'áanii danilíinii bida'deesdlo'; díí bidine'é bee naanída'astł'inii danilį́įgo Ííjip dine'é yóó'adeineez'aa'. 
23:19:014:0	Bóhólníihii éí níłch'i bináhoodǫ́ǫsii hatah nahale'go áyiilaa, áko adláanii názkwigo yik'i naaná'noot'ihígi át'éego Ííjip dine'é yaa nidaakaii t'áá át'é yee ádił nída'alnaadgo ádayósin nít'éé'. 
23:19:015:0	Áádóó índa aląąjį' naazíinii, doodaii' nidaal'a'í danilíinii éí atsii', doodaii' atsee' nidahojílingo páam sikaadii bits'áoz'a', doodaii' lók'aa' nidahojílingo Ííjip dine'é naanish há ádaadin doo. 
23:19:016:0	Éí yoołkáałdi t'áá ałtsoní bee Bóhólníihii éí Ííjip dine'é yik'ijį' k'ídéesnii'go sáanii nahalingo nídadooldzíiłgo bitah dahoditłid doo. 
23:19:017:0	Áádóó Ííjip dine'é éí Júdah kéyahdóó dine'é yik'ee bił daayée' doo; t'áá háiida éí baa hane'go yik'ee bił yée' dooleeł, háálá t'áá ałtsoní bee Bóhólníihii hak'ijį' yee honahaz'áanii át'é. 
23:19:018:0	Éí yoołkáa łdi Ííjip kéyahgi ashdla'go kin hadaas'áagi Kéínan dine'é bizaad yee yádaałti' doo áádóó t'áá ałtsoní bee Bóhólníihii yich'į' ádee hadahididoodzih; ła' kin haal'á ábi'disdįįdii hoolyée doo. 
23:19:019:0	Éí yoołkáałdi Ííjip kéyah góne' Bóhólníihii bich'į' nidahojiłá biniyé bikáá' náá'iiniihí ádoolnííł, áádóó Ííjip kéyah hoodzogi Bóhólníihii bá tsé yadiitł'ingo ádoolnííł. 
23:19:020:0	Áádóó Ííjip kéyahgi t'áá ałtsoní bee Bóhólníihii bá bee ééhózinii yaa halne'ii át'ée dooleeł, háálá ade ádeinízinii biniinaa Bóhólníihii yich'į' nída'ookąąh doo, áádóó yisdá'iiníiłii, t'áá éí ayóó ábóodziilii beidooł'aałgo yisdábidoonił. 
23:19:021:0	Áádóó Bóhólníihii éí Ííjip dine'é yich'į' ádééhodoolzįįł, áádóó t'áá éí yoołkáałdi Ííjip dine'é Bóhólníihii yéédahodoosįįł; t'áá aaníí, náádahidoonihii áádóó náádayiiłniihii yee nidahałáa dooleeł índa yee ádee hadidoodzihii Bóhólníihii bich'į' yee ádee hadahididziihgo yida'doolííł. 
23:19:022:0	Áádóó Bóhólníihii éí Ííjip dine'é atíidoolííł, áádóó hadaałt'é ánéidoodlííł; ákohgo Bóhólníihii yich'į' nináhidookah áádóó bisodizin yiyíists'ą́ą'go hadaałt'é ánéidoodlííł. 
23:19:023:0	Éí yoołkáałdi Ííjipdę́ę́' Asíriya kéyahgóó atiin áhodoolnííł, áádóó Asíriya dine'é Ííjipgóó ałnáádaakah doo, áádóó Ííjip dine'é Asíriyagóó ałnáádaakah doo, índa Ííjip dine'é éí Asíriya dine'é yił nidahałáa doolee ł. 
23:19:024:0	Éí yoołkáałdi Ízrel dine'é éí Ííjip dine'é áádóó Asíriya dine'é yił tált'éego ałch'odaa'níi doo, índa nihokáá' ts'ídá t'áá náhwiiz'ą́ą́ nít'éé' bee bik'idahojidlíi doo; 
23:19:025:0	éí t'áá ałtsoní bee Bóhólníihii ak'ijidlíigo ádidooniił, Ííjip shidine'é, áádóó Asíriya dine'é binishishnishii, índa Ízrel dine'é shíi'ii bíí' dadooleełgo bee bik'idahwiizhdoodliił.
